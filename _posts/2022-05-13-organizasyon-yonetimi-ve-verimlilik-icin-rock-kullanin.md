---
layout: post
title:  "Organizasyonunuzu Rock ile yönetin, karmaşadan kurtulun"
tags: [ kaynak ]
image: assets/images/rock.jpg
description: Ofis içi iletişim ve iş yönetimini gerçekleştirmek verimlilik açısından oldukça önemlidir. Bu organizasyonu sürdürürken hangi araçları kullandığınız da personellerinizin verimliliğini etkiler.
hidden: true
---
Ofis içi iletişimi sistemli bir şekilde sürdürmek için pek çok araç mevcut. Günümüzde Slack veya Teams bunun için aktif çözümler olurken 360 derece bir çözüm sunmaktan bir hayli uzaklar. Her ikisi de içerisinde harika özelliklere sahipler ancak bu mükemmel özellikler bir şirketin tüm ihtiyacını uçtan uca çözemiyor.

Tabi [Slack](https://slack.com) ve [Microsoft Teams](https://www.microsoft.com/tr-tr/microsoft-teams/group-chat-software) işin yine de iyi tarafı (MS Teams karmaşık olsa da iyi sayılabilir), günümüzde şirket içi iletişimi sağlamak için Discord, Skype ve hatta WhatsApp gibi iletişim araçlarını kullanan organizasyonlar var. Bu anlık iletişim ihtiyacının yanı sıra yapılan işlerin sistematik bir şekilde ilerleyebilmesi için de görev ağıtımı ve yönetimi için bir araca ihtiyaç duymak kaçınılmaz oluyor. Bunlardan en bilineni büyük kurumlar için Jira elbette. Jira'nın yanı sıra Trello, Asana ve ClickUp gibi servisler bulunuyor.

Elbette bu servislerin aralarında artıları ve eksileri bulunsa da pek çoğu yazının başında bahsettiğim bu uçtan uca servis beklentisini sunamıyorlar. Pek çok işi tek bir platform üzerinden gerçekleştirmek hem zamandan tasarruf, hem de kolay odaklanmayı sağlıyor. İşte bu yüzden organizasyonunuza yapabileceğiniz en büyük iyiliklerden birisi Rock'ı test etmek olacaktır.

Rock, temelde organizasyonunuzun ihtiyaç duyduğu tüm servisleri ve entegrasyonları uçtan uca sunma hedefindedir. Task yönetimi yanı sıra anlık mesajlaşma, not yönetimi, belge transferi, tartışmalar ve görüntülü görüşme platformları ile entegrasyonu ile organizasyon yönetimini oldukça kolay hale getiriyor. Rock'ın en sevdiğim özelliklerinden bir tanesi ile tüm bu içerisinde barındırdığı özellikleri birer harici uygulamala gibi düşünülmeden tasarlanması. Rock'ın sunduğu hizmetlerin birbiri ile entegrasyonu yüksek olunca hali ile verimlilik de bir o kadar artıyor.

Güzel bir örnek vermek gerekirse; işinizle alakalı bir müşerinizden önemli bir geribildirim aldınız ve bunu takım arkadaşlarınızla önce konuşup tartışmanız gerekiyor. Dolayısıyla ilk yapacağınız şey bir sohbet başlatmak olacaktır. Bir başlık altında bu konuyu yeterince tartıştıktan sonra eğer tüm ekip bu konuyu soruşturmanız gerektiğine karar verirse bir görev oluşturmanız ve iş bölümü gerçekleştirmeniz gerekiyor. Haliyle bunun için tüm bu bilgileri yeniden göreve eklemeniz gerek. Ancak Rock'ın bir mesajı göreve dönüştürme ve tüm bir herhangi bir Rock öğesini bahsetme özelliği ile bu zahmetten hızlıca kurtulabilirsiniz.

Gelen ilk geribildirim sonrası mesaj sohbet kısmına yazıldıktan sonra ekip bunu detaylı görüşmeye karar verdiğinde sohbet hızlıca bir başlığa dönüştürülür. Tüm bu süreç içerisinde ekip kendi kararını verdikten sonra bu tartışmadan bir görev oluşturulur. Konuşma geçmişine kolay erişim için sistemin içerisinde bulunan bahsetme (mentions) özelliği kullanılarak tüm süreç, sürece katılım sağlayacak farklı departmanlar için etiketlenir. Böylece yeni bir süreç hakkında toplantı yapılmasına gerek kalmaz. 