---
layout: post
title:  "WWF Market ürün ve alışveriş deneyimlerim"
categories: [ Moda ]
image: assets/images/wwfmarket.jpg
tags: [ featured, wwf market ]
---

WWF Market'ten oldukça memnun olmamın iki sebebi var, ürünleri çok güzel ve alışveriş esnasında sizinle kurdukları iletişim gerçekten hızlı. Bu nedenle [Reflect Studio](https://www.reflectstudio.com/) tarafından üretilen bu ürünleri sizlere de tanıtmak istiyorum.

## Ürünler
WWF Market'i sanırım ilk defa geçen yıl görmüştüm ancak ürünleri her ne kadar beğensem de öncelikli harcamalarım farklı olduğu için alışveriş yapma fırsatı elde edememiştim. Bu durum ise yeni yılın ardından Şubat ayı itibariyle gerçekleştirdikleri PANDA20 kampanyası ile değişti. O dönemde [WWF Logo Serisi](https://wwfmarket.com/collections/wwf-logo/WWF-LOGO) ürünlerinde bu kod ile alışveriş yapana %20 indirim yapıyorlardı ve ben de bir süredir denemek istediğim için ilk alışverişimi gerçekleştirdim. Satın aldıklarım arasında [WWF Etiketli Sweatshirt](https://wwfmarket.com/products/wwf-etiketli-sweatshirt) ve [WWF Sweatshirt](https://wwfmarket.com/products/wwf-sweatshirt) modelleri mevcuttu. Ürünleri UPS Kargo aralıcılığ ile gönderdiler. UPS Kargo seçimleri hakkında da sürdürülebilirlik açısından bir güzel taraf, taşımacılıkta kullandıkları poşetler, geri dönüştürülmüş plastik atıklardan üretiliyor. Bu tercih de markanın ve vakfın aslında tüm hassasiyetine uygun.

Aslında sipariş verdiğimde elime geçecek ürünlerin yalnızca sürdürülebilir üretime uygun olarak üretilmiş normal sweatshirtler olacağını düşünüyordum, kargoyu teslim aldığımda ise bambaşka bir şeyle karşılaştım. Üründe kullanılan malzeme hiç beklemediğim kadar yumuşaktı ve giydiğinizde diğer ürünlerdeki gibi ağır bir sweatshirt giymişsiniz hissinden oldukça uzaktım. Sweatshirtlerdeki en büyük şikayetlerimden birisi de oldukça terletmeleri oluyordu, WWF Market'ten aldığım bu iki üründe ise kullandığım süre boyunca beni asla terletmediler. Bunun nedeni tercih edilen malzemeden mi bilmiyorum ama memnuniyetimin en büyük noktalarından bir tanesi bu.

Ölçüler konusunda ise ilk alışverişimde emin değildim, tüm markalardan S beden giyindiğim için beden tablosuna hiç bakmadan S beden sipariş verdim. Ürünler geldiğinde ise sanki biraz büyük oldular diye düşündüm. Ama bu yanılsamamın en büyük nedeni muhtemelen ürünlerin omuz çizgilerinin olmamaları, bundan dolayı ürün öne düşmüş gibi hissettiriyor. Ama kullandıkça ve [diğer kullanıcıların](https://www.instagram.com/wwfmarket/tagged/) görsellerine de göz attıkça doğru bedeni sipariş verdiğimi anladım. Siz yine de sipariş vermeden önce ürünlerin sayfalarında yer alan beden tablolarına göz atın.

İkinci siparişim ise %50'ye Varan Bahar İndirimi kampanyası ile gerçekleşti. Bu alışverişimde ise [Karaleylek Sweatshirt](https://wwfmarket.com/collections/sweatshirt/products/karaleylek-sweatshirt) ve [Yalıçapkını Sweatshirt](https://wwfmarket.com/collections/sweatshirt/products/yalicapkini-sweatshirt)'ü satın aldım. Bunların özellikle kişileri gerçekten çok güzel aynı zamanda ikisini de renkleri inanılmaz. Diğer ürünlerle aynı malzemede oldukları için hafiflik ve terletmeme gibi durumlar bu ürünler için de geçerliydi. Şimdilerde bu dört sweatshirt modelini severek giyiyorum ama COVID-19 nedeniyle hevesimi tam alamadığımı da söylemem gerek.

Bir sonraki alışverişim için aslında [Kızıltilki Kalın T-shirt](https://wwfmarket.com/collections/t-shirt/products/kizil-tilki-t-shirt) ile [Beyaz Panda T-shirt](https://wwfmarket.com/collections/t-shirt/products/beyaz-panda-t-shirt)'ü almayı çok istiyordum ancak Kızıltilki üründe stoklar bitti ve yakın zamanda da yenilenmeyeceği bilgisi paylaşıldı. Tek başına da Beyaz Panda'yı almak biraz saçma bir hale geliyor çünkü diğer alışveriş sitelerine göre WWF Market'in kargo gönderim ücreti biraz daha yüksek, tıpkı ücretsiz kargo alt limiti gibi. ₺10 aslında büyük bir tutar değil ama sizi toplu şekilde alışveriş yapmaya bir yandan da ittiği bir gerçek. Elektronik ticarette ücretsiz kargo, psikolojik olarak büyük bir tercih nedeni oluşturuyor.

Sitede bulunan diğer t-shirtler ise benim sevmediğim ve bir süre kullandıktan sonra çatlamaya başlayan ürünün üstüne yapılan baskı türünden. Ben bunların kullandıktan sonra deforme olmuş halini hiç sevmediğim için sepetimi hala dolduramadım ve Beyaz Panda'yı alamadım. Ancak Mayıs ayında yeni modellerin geleceği duyuruldu, şimdilik elde net bir tarih yok. Tek umudum Beyaz Panda'da olduğu gibi boya tabanlı veya Kızıl Tilki'deki gibi işlemeli modellerin de aralarında olması.

Ürünler hakkında fazlaca konuştum ama nasıl üretildiklerine dair söylediğim tek şey sürdürebilir üretime uygun hazırlandıklarıydı. Aslında bu ürünlerin tamamı Türkiye'de üretiliyor ve hammadde olan pamuklar [GOTS sertifikalı](https://www.global-standard.org/information-centre/press-releases/listid-12/mailid-156-jahrespressemitteilung-2017turkey-tr.html?tmpl=component&tmpl=component) organik (sıfır zehirli madde) bir şekilde Aydın'da yetiştiriliyor. Aydın'da toplanan pamuklar elyafa dönüştürülünce İzmir'deki bir fabrikada kumaş haline getiriliyor. Kumaşlar ardından İstanbul'da zehirli madde barındırmayan yüksek emici boyalar ile boyanarak kimyasal kullanımı ve su tüketimini minimumda tutuyorlar. Bu işlemin ardından kumaşlar yine İstanbul'da bir atölyede kalıplar için kesiliyor, kalıplar yine minimum tekstil atığı oluşacak şekilde hazırlanıyor. Ardından ürünün en son hali yine İstanbul'da çeşitli noktalarda gerçekleştiriliyor. Eğer [ürünlerin hikayesi](https://wwfmarket.com/pages/urunun-hikayesi)ni merak ediyorsanız bağlantıya tıklayabilirsiniz. Ürünlerin hikayesinin yanı sıra standart endüstriyel üretimlerdeki atık ve tüketim miktarları hakkında da daha fazla bilgiye ulaşabilirsiniz.

## Alışveriş
Açıkçası alışveriş deneyimi açısından oldukça memnunum, bunun en büyük nedeni de büyük ihtimalle operasyonlarını iki kanal üzerinden yürütlemeleri; Instagram ve internet siteleri. Aslında bir Facebook sayfaları da mevcut ancak aktif olarak kullandıkları tek mecra Instagram ki bu da çok daha etkili bir şekilde çalışmalarını sağlıyor. Diğer yandan herhangi bir ürün pazarında (n11, Hepsiburada, Amazon vs.) bulunmamaları da büyük ihtimalle operasyonun yönetimini kolaylaştırıyordur. Bulundukları bu limitli alanlar sayesinde isterseniz Instagram Direct üzerinden, isterseniz elektronik posta ile iletişime geçin kısa sürede geri dönüş sağlıyorlar. Hatta ben kullandıkları altyapı olan Shopify'ın tarih formatında oluşan bir sorunu bildirdiğimde de kısa sürede sorunu düzelttiler. Kargo takibi için olan bağlantı da şu anda İngilizce, aslında düzeltilmesi oldukça basit bir şeydir onun da geribildirimini vermiştim ama ellememişler. Araya eklemeleri gereken tek şey şu; *loc=tr_TR&*

Kargo ücretinden yukarıda biraz yakınmıştım, benim ihtiyacım olmadı ama beden değişimi veya iade gibi süreçlerde kargo için herhangi bir masraf ödemeniz gerekmiyor. Ürünün içerisinden çıkan iade formunda tüm bilgiler yer alıyor, tek yapmanız ürünü alıcı ödemeli olarak ürün iade formu ile UPS'e vermekmiş.

Sürdürürebilirlik adına plastik atıkların önüne geçmek için WWF Market'in her siparişinizde size ufak da bir süprizi oluyor; küçük taşıma keseleri. Bu küçük taşıma keselerini katlayarak yanınızda taşıyabilirsiniz ve poşet ihtiyacınızı ortadan kaldırabilirsiniz, bu da yine ürünün ve vakfın hassas olduğu noktalar arasında yer alan küçük bir dokunuş olmuş.

Bugün itibariyle ise benim görüntülediğim yeni bir sadakat programının temelini atmışlar. [Smile.io](https://smile.io/)'nun servisi olan bu iade programı eğer değiştirmezlerse şu şekilde çalışacak; alışverişinizde yapacağınız her ₺1, 6 puan değerinde olacak. Alışverişlerinizden topladığınız puanlardan her 100 tanesi ise ₺1'lık indirim kuponuna dönüşecekler. Yani ₺100'lık bir alışveriş yaptığınızda bir sonraki alışverişinizde kullanmak için ₺6'lık indirim kuponunuz olacak. En azından bu, sürekli alışverişin sağlanabilmesi açısından güzel bir yenilik olmuş.

Şu anda %50'ye Varan Bahar İndirimi mevcut olduğu için özellikle kışlık ürünler daha satın alınabilir fiyatlarda olduğundan hemen bir şeyler almak isteyebilirsiniz, zira indirim olmadığında ürünlerin fiyatları biraz yüksek ve kargo maliyeti de işin içine girdiğinde tüketicinin tadını tuzunu kaçırabiliyor. Umarım Bahar İndirimi yeni sezon ürünler de geldiğinde devam eder de ben de biraz daha uyguna alışverişen azından Beyaz Panda'yı indirimli almış olurum.

[2020 Yaz Avustralya Serisi](/wwf-market-2020-yaz-avustralya-serisi-deneyimlerim) hakkındaki deneyimlerimi de okuyabilirsiniz.
