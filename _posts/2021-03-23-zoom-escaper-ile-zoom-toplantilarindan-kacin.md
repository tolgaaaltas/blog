---
layout: post
title: Zoom Escaper ile Zoom toplantılarından kaçın
categories: [ Teknoloji ]
tags: [ zoom ]
image: assets/images/zoom-escaper.jpg
---
Son bir yılda günümün büyük bir kısmını Zoom ile geçirdiğim için artık Zoom hakkında daha fazla bilgiye sahip oldum. Daha önce bahsettiğim gibi günümüz literatürüne giren [Zoom yorgunluğu](/stanford-universitesi-calismasi-zoom-toplantilarinin-yorucu-oldugunu-ortaya-koyuyor/) pek çoğumuz için kaçınılmaz bir hal almaya başladı. Bu durumu yaşamamızın en büyük nedenlerinden birisi de aslında gerçekten bir parçası olup olmamamız gerektiğini düşündürten toplantılar oluyor. Bazen bir toplantıya giriyoruz, 2 veya 3 saat sürüyor ama bizi ilgilendiren tek bir bilgi almadan ayrıldığımızda bu yorgunluk hissi psikolojik olarak katlanıyor. Şimdi ise bu toplantılardan kaçabileceğiniz bir araç ortaya çıkmış durumda: Zoom Escaper.

## Ses kaynağı ile oynayarak kendinizi zor durumda gösterin
Sağlıklı iletişimin en önemli adımlarından birisi de sesi iyi bir şekilde alıp iletmektir. Peki bilerek ve isteyerek kendi sesinizi bozduğunuzda ne olur? Tahmin etmek çok da zor değil, "tamam sen toplantıdan ayrılabilirsin" yanıtını alırsınız. Özellikle ülkemizde internetin pahalı ve herkes tarafından erişilebilir bir tüketim aracı olmamasıyla beraber Zoom Escaper kullanım açısından daha mantıklı bir hale geliyor. [Sam Lavigne](https://twitter.com/sam_lavigne) geliştirdiği web tabanlı bir araç sayesinde sesinizi manipüle etmenizi sağlıyor.

Zoom Espacer ile sesinize temelde farklı arkaplan sesleri veya ses efektleri uyguluyorsunuz. Bunlar arasında yankı, kötü bağlantı sorunu, inşaat sesi, ağlayan bebek, ağlayan adam, rüzgar ve diğer seçenekler yer alıyor. Efektlerin hepsini veya seçtiğiniz bir kısmını aynı anda kullanmak mümkün ancak tüm badirelerin bir anda başınıza gelmesi imkansız olasılık olacağı için abartmamakta fayda var.

Zoom Escaper'ı kullanmak için [VB-Cable](https://vb-audio.com/Cable/) adlı ücretsiz bir araca daha ihtiyacınız var. Önce bu yazılımı indirin ve kurulumunu tamamlayın. Ardından aşağıdaki adımları takip edin.
1. [Zoom Escaper](https://zoomescaper.com/) internet sitesini tarayıcınızda açın.
2. **Enable Microphone** butonuna tıklayın.
3. Tarayıcı bildirimlerinden mikrofon erişimine izin verin. 
4. Tarayıcınızda beliren aşağı açılır seçeneklerden Output için **"VB-Cable"**'ı seçin.
5. Zoom'da etkin olarak kullanabilmeniz için mikrofon ayarlarınızdan **"VB-Cable"**'ı seçmeniz gerekiyor.
6. Manipülasyonu durdurmak için Zoom'dan yine sistem tarafından kullanılan mikrofona geri dönmeniz gerektiğini unutmayın.

Biraz karışık mı geldi? Sam tarafından hazırlanan videoya da göz atabilirsiniz:
<iframe width="560" height="315" src="https://www.youtube-nocookie.com/embed/r_LhwsMAaAc" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Sam'in hazırladığı araç her ne kadar Zoom Escaper olarak tanımlansa da bu özellikleri Google Meet, Microsoft Teams veya Whereby gibi hizmetlerle de kullanabilirsiniz. Temelde size sanal bir aracı araç koyup yeni kanal üzerinden manipüle ettiğiniz sesi iletmenizi sağladığı için Zoom ile bir sınırlaması bulunmuyor.

Zoom Espacer, teknoloji ile arası pek de iyi olmayanları kandırabilir ancak eğer bilişim teknolojileri ile yakından ilgilenen birileri toplantıda ise mikrofonunuzun ses kalitesi ile manipülasyon için kullanılan seslerin arasındaki kalite farkından dolayı ne yaptığınızı anlayabilir. Zoom Escaper'ın toplantıları çekilmez bir hale getirme amacı yok, temelde daha çok kısa ve verimli toplantıların etkili olduğunu hatırlatmak için kullanılabilirsiniz. Zira ben 1 saatten daha uzun süren toplantıların çok da verimli olduğunu düşünmüyorum.
