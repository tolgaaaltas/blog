---
layout: post
title:  "Riley Stearns, yeni filmi ile geliyor: DUAL"
categories: [ Sinema-Televizyon ]
image: assets/images/dual-1.jpg
---
Riley Stearns büyük ihtimalle Türkiye özelinde konuşacak olursak pek az kişinin tanıdığı bir yönetmen. Kendisini belki bir yönetmen olarak tanımıyor olsanız bile Mary Elizabeth Winstead'in eski eşi olarak tanıyabilirsiniz. Ancak [Riley Stearns](https://www.imdb.com/name/nm2720681/)'ü yönetmen olarak tanımak isteyeceğinize eminim. Kendisi bugüne kadar Faults ve [The Art of Self-Defense](https://www.imdb.com/title/tt7339248/) filmlerini yazdı ve yönetti.

Kendisi şimdi yeni filmi olacak olan DUAL ile beyaz perdede boy gösterecek. Hali hazırda The Art of Self-Defense'de çalıştığı [Jesse Eisenberg](https://www.imdb.com/name/nm0251986/) de dahil olmak üzere [Karen Gillian](https://www.imdb.com/name/nm2394794/), [Beulah Koale](https://www.imdb.com/name/nm3872230/), [Aaron Paul](https://www.imdb.com/name/nm0666739/) ve [Martha Kelly](https://www.imdb.com/name/nm2194373/)'nin de kadrosunda yer alacağı film bilim kurgu gelirim konusunda olacak. Stearns, bu filmde arkadaşları ve ailesinde oluşacak üzüntüyü hafifletmek için kendisini klonlayan ölümcül hastalığa sahip Gillan'ın hayat verdiği karakterin hikayesini anlatacak. Ancak Gillan'ın karakteri, filmde mucizevi bir şekilde iyileştikten sonra klonunu ortadan kaldırmaya çalışırken başarısız olur ve mahkeme de ikisinden birinin ölmesi gereken bir düelloya karar verir.

Filmi hem yazıp hem de yönetecek olan Riley Stearns, XYZ Films ile anlaştı ve çekimlerin bu yaz gerçekleşeceği bilgisi de paylaşıldı.

Şimdilik film hakkında tüm bildiklerimiz bunlar ve benim için bu kadar bilgi bile filmi merak etmemi sağladı, çünkü yönetmenin ilk uzun metraj filmi Faults her ne kadar nevişahsına münhasır olsa da çok beğenimi kazanmamıştı ancak ikinci uzun metraj filmi olan The Art of Self-Defense'i izlerken gerçekten oldukça keyifli vakit geçirmiştim. Stearns, yine filminin geçtiği kurgu evrenin esaslarına bağlı kalarak bize güzel ve farklı bir hikaye anlatacak gibi gözüküyor. Şimdiden patlamış mısır stoğumu kontrol ediyorum.
