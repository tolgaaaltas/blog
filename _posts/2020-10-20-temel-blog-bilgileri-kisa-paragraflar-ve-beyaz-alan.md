---
layout: post
title:  "Temel Blog Bilgileri - Nasıl Meta Açıklama Yazılmalı?"
categories: [ Blog ]
image: assets/images/meta-description.jpg
tags: [ blog yazımı ]
---
Meta açıklamalar bloglama konusunda oldukça önemli ve dikkat etmeniz gereken bir noktadır. Pek çok kişi [başlıklar](/temel-blog-bilgileri-basliklari-nasil-kullanmalisiniz/) gibi meta açıklamaların (meta description) da önemsiz olduğunu düşünüyorlar. Başlıkların kullanımı hakkında yazdığım yazıda kullanımının ne kadar önemli olduğunu görmüştük, bu yazımda ise meta açıklamaların ne kadar önemli olduğunun farkına varacağız.

## Meta Description nedir?
Meta açıklamalar aslında yazınızın özetini kısaca ifade etmeniz gereken en önemli alandır. Arama sonuçlarında potansiyel ziyaretçilerinizin sitenizi ziyaret edip etmeme kararını belirleyen başlıktan sonra en önemli faktör olarak tanımlanabilir. Burada belirteceğiniz özet hem arama sonuçlarında, hem de sosyal medyadaki akışlarda potansiyet ziyaretçilerin site bağlantınıza tıklama kararını etkileyecektir.

>Meta açıklama, bir web sayfasının kısa özetini sağlalayan bir HTML özelliğidir. Google gibi arama motorları genellikle meta açıklamayı arama sonuçlarında listelerler ve bu da tıklama oranlarını etkiler.
[MOZ](https://moz.com/learn/seo/meta-description)

Facebook'un Open Graph sistemi de aynı zamanda meta açıklamaları kullanarak sosyal medyada paylaşılan bağlantıların açıklamalarını otomatik olarak önizlemeye ekler. Twitter ve LinkedIn gibi diğer akışa sahip sosyal medya siteleri de Facebook'un Open Graph sistemini benimseyerek içerikleri akışlarda oluşturmaktadır.

Eğer web sayfanıza ait bir meta açıklamanız yoksa arama motorları ve Facebook'un Open Graph'i sayfada yer alan ilk birkaç kelimeyi otomatik olarak o sayfanın açıklaması olarak tanımlamaya çalışır. Bu nedenle meta açıklama yazmadığınız zaman sayfaya ait açıklama oldukça tuhaf ve tutarsız sıra kelimelerin bir araya gelmesinden oluşacağı için potansiyel ziyaretçilerinize içerik hakkında anlamlı bir özet sunmaz.

## Neden Meta Description bu kadar önemli?
Meta açıklamalar arama motorları aracılığı ile insanlara (veya potansiyel ziyaretçilere) içeriğiniz veya sayfanız hakkında bir önemli mesajları iletir. Bu önemli mesajın başlık ile tutarlı olması sonucu potansiyel ziyaretçileriniz artık sayfa ziyaretçinize dönüşür.

İyi yazılmış bir meta açıklama, potansiyel okuyucuların birkaç saniye içerisinde bağlantıya tıklayıp tıklamamaya karar vermesine neden olur. İşte bu nedenle meta açıklamalar önemlidir ve iyi yazılmalıdır.

Meta açıklamalar, metninizin ilk birkaç cümlesi demek değildir. Bu nedenle oluşturduğunuz içeriğin ilk birkaç cümlesini alıp doğrudan yerleştirmek sayfanız için hiç de faydalı bir hareket olmaz.

> İyi yazılmış ve uygun optimize edilmiş bir meta açıklama ile "web sitesi çekiciliği" arasında doğru bir orantı olduğuna dair kanıtlar var.
[Search Engine Journal](https://www.searchenginejournal.com/on-page-seo/optimize-meta-description/)

Sosyal medyadaki fotoğrafı paylaşıp altına yorum olarak bağlantıyı paylaşma gibi tuhaf trendleri takip etmeyin, bu kısa vadede size getiri sağlasa da uzun vadede içeriğinize erişimi zorlaştıracaktır. Üstelik bu sayede kullanıcıların içeriğinize erişmesi için tüm işleme bir adım daha eklemiş oluyorsunuz.

## Meta Description ne kadar uzun olmalı?
Meta açıklamanız 155 karakter olmalı, daha kısa da olabilir ancak uzun olması kesinlikle istenilen bir durum değildir. Meta açıklamalar ile ilgili güncel trendleri takip etmek yerine her zaman içeriğinizi en iyi şekilde açıklayan küçük bir özet yazmayı tercih  edin. Google her zaman arama sonuçlarında deneysel özellikler dener ve sonuçlar her zaman aynı kalmaz.

Sayfanız Facebook veya Twitter gibi platformlarda paylaşıldığında meta açıklama, içeriğiniz hakkında birinci taraf bilgiyi aktaracak en önemli mesajdır. Kullanıcılar içeriği paylaşırken her ne kadar kendi değerlendirmelerini de yazabilseler de içeriğiniz hakkındaki ilgi geçici ifadeler sizin meta açıklamanız olacaktır. Eğer meta açıklamanızı öne çıkan görsel ile zenginleştirirseniz içeriğinize olan ilgi daha da artacaktır.

Sitenizin arama sonuçlarında nasıl gözükeceğini [Smart Search Marketing](https://smartsearchmarketing.com/google-title-tag-serp-preview-tool) ile önizleyebilirsiniz, sosyal medya paylaşımlarında nasıl görüneceğini önizlemek için ise Facebook'un [Sharing Debugger](https://developers.facebook.com/tools/debug/sharing/) aracı harika bir servistir.

Bu yazı dizisini hazırlarken yazının temel iskeletini [Peepso Blog](https://www.peepso.com/blogging-basics-how-to-write-a-meta-description/)'dan edindim. Yer alan ifadeleri kendi deneyimlerimle birlikte zenginleştirerek Türkçe hazırladım.
