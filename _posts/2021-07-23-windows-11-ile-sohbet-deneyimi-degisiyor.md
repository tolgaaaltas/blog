---
layout: post
title:  "Windows 11 ile sohbet deneyimi değiştiyor"
categories: [ Teknoloji ]
tags: [ microsoft, windows 11, featured ]
image: assets/images/windows-11-chat.jpg
---
Microsoft, Windows 11 ile insanların sohbet yazılımını kullanmayı kolaylaştırıyor. Yeni yayınlanan sürüm ile beraber Windows 11 ile Skype ön yüklü olarak gelmeyecek. Bunun yerine Microsoft, Teams’in basit erişilebilir bir halini durum çubuğuna sabitleyecek ve kişileriniz ile erişimi kolaylaştıracak. Bu, Windows 10’da yer alan Kişilerime (My People) bir alternatif olacak hem de Skype’ın yerini Microsoft Teams ile değiştirecek.

## Nasıl kurulur?
Ancak ilk iki Windows 11 güncellemesini cihazlarına kuranlar Sohbet özelliğinin henüz işletim sisteminde yer almadığını görmüşlerdir. Eğer sohbeti hemen kullanmak istiyorsanız bunun için Microsoft Teams’in Electron tabanını terk edip PWA tabanıyla yeniden geliştirilen [sürümünü](https://statics.teams.cdn.office.net/production-windows-x64/lkg/MicrosoftTeams-x64.msix) bilgisayarınıza kurmanız gerekiyor. Bu sürümü kişisel bilgisayarınıza kurduktan sonra giriş yapın ve cihazınızı yeniden başlatın. Yeniden başlatma tamamlandıktan sonra Sohbet simgesini durum çubuğunda görebilirsiniz. Sohbet özelliğini kullanmaya başlayabilmeniz için Microsoft hesabınıza telefon numaranızı girmeniz gerektiğini unutmayınız, eğer henüz sisteme telefon numaranızı girmediyseniz yazılımı başlattığınızda sistem sizden ilerlemeden önce girmenizi isteyecektir.

## Mesajlaşma deneyimi
Giriş yaptıktan sonra göreceğiniz ekran temel olarak yukarıdaki ekran görüntüsünden çok da farklı değil. Eğer son yayınlanan *22000.100* yapısını indirdiyseniz bir takım iyileştirmeler var, yine de deneyimin çoğunluğu Microsoft Teams üzerinden ilerliyor. Mini uygulamayı ilk açtığınıza mika tabanlı tasarımı ile estetik bir görüntü sunuyor ve sadece hedefe odaklı içeriğe sahip. Basit bir kişi listesi içeren tasarım aynı zamanda önerileri de barındırıyor. Şimdilik görüntülü görüşme deneyimi için var olan düğme *"yakında"* hatırlatmasına sahip. Yine de benim Sohbet uygulamasından beklentim, Microsoft Teams'ten tamamen bağımsız bir yapıya sahip olmasıydı. Pandemi günümüzde tamamen kalıcı alışkanlıklara sahip olmayacak, bu nedenle Teams altyapısını kullanarak çok daha sade bir yapıda Sohbet'i görmeyi umuyordum. Hayalimdeki Sohbet deneyimi tüm işlemleri Microsoft Teams yazılımına gitmeden giderebileceğimiz basit bir anlık mesajlaşma yazılımıydı. Temel olarak bahsettiğim şey aslında Windows XP'de önyüklü olarak gelen MSN Messenger'ın 1.0 sürümü diyebiliriz. Fakat beklentimin tersine bu alan tıpkı Windows 10'da My People'ın Skype'a yaptığı gibi Windows 11'de de Microsoft Teams'e aracılık ediyor.

Yeni Sohbet yazılımı üzerinde detaylandırarak gerçekleştireceğiniz tüm işlemlere devam edebilmeniz için Microsoft Teams'e geçmek zorundasınız. Yazışmak, görüntülü görüşmek veya dosya paylaşımında bulunmak için. Açıkçası bu Sohbet uygulamasının kolay kullanılabilirliğini benim açımdan bir nebze de olsa engelliyor. Halbuki çok daha basit bir yapı ile kullanımı kolaylaştırılabilirdi. Mevcut pencerenin içerisinde yazşmaları, dosya paylaşımını gerçekleştirmek veya görüntülü görüşmeyi pencerenden bağımsız resim içinde resim (PiP) gibi gerçekleştirebilmek büyük bir avantaj olurdu. Mevcut yapı sizi bir uygulamadan ötekine attığı için bana kalırsa çok akıcı bir hissiyat yaratmıyor. Sohbet deneyiminin gelecekte neye evrileceğini kestirmek zor, belki Microsoft Teams'ten tamamen bağımsızlaşabilir ancak Microsoft, bir yandan Skype'ı terk etmek istediğini Windows 11'de ön yüklü olarak sunmamasıyla bize söylüyor. Buradaki potansiyel kullanıcıyı da bir şekilde Skype'a aktarmak isteyecektir.

Microsoft Teams, genel yapısı itibariyle Skype'a göre çok daha kapsamlı ve profesyonel çözüm odaklı hazırlandığından Sohbet gibi bir aracı ön yüze sahip olması iyi ancak Sohbet'in tamamen Teams'ten bağımsız olması son kullanıcı açısından Teams'in algısını tamamen karıştırabilir. Büyük bir kullanıcı topluluğu ve kurumlar hali hazırda Teams'i profesyonel olarak kullanıyorlar, ancak Teams'in aynı zamanda kişisel kullanım alanına da gelmesi karmaşıklık yarabilir.

Yine de Microsoft'un gelecekte mevcut olan Sohbet deneyiminin çok da dışına çıkmayacağını düşünüyorum. En azından böyle bir planları olsa tanıtım etkinliklerinde mutlaka yer vereceklerine eminim. Yapılan tanıtım videolarında bile videolu görüşme için Teams yazılımı normal bir pencerede açılıyor. Yine de son görüşmelerinize göre kişi listesinin My People'a kıyasla daha basit şekilde elinizin altında olmasını ve iki tık ile görüntülü veya sesli sohbet başlatabilmeniz hem pratik, hem de Microsoft'un Teams'i popülerleştirmesi açısından önemli adımlar olarak duruyor.
