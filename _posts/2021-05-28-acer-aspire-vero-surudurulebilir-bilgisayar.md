---
layout: post
title:  "Acer, Aspire Vero ile teknolojiyi sürdürülebilir kılıyor"
categories: [ Teknoloji ]
tags: [ sürdürülebilir ]
image: assets/images/aspire-vero.jpg
---
Teknoloji ve ekolojiyi bir araya getiren Acer, çevreye duyarlı olan Aspire Vero modelini tanıttı. 2035 yılına kadar %100 yenilenebilir enerji kullanma taahhüdünde bulunan RE100 girişimine katılan firma aynı zamanda Earthion platformunu da destekliyor. Earthion’un yeşil tasarım prensibine uygun olarak da Acer yeni Aspire Vero dizüstü bilgisayarını duyurdu.

<iframe width="560" height="315" src="https://www.youtube-nocookie.com/embed/HoKux2YoQ54" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Aspire Vero, Earthion platformunun ilk ürünü. Klavye tuşları ve kasası kısmen geri dönüştürülmüş plastikten yapılmıştır. Aynı zamanda ürünün ambalajlamasında da yine çevreye duyarlı malzemeler seçilmiş.

Acer’ın verdiği değerlere bakacak olursa klavye tuşları %50 PCR* plastikten, diğer yüzeyler (üst ve alt kapak, ekran çerçevesi ve çalışma yüzeyi) %30 PCR plastikten üretilmiş. Ürünün satın aldığınızda elinize ulaşan kutusu ise %80-85 oranında geri dönüştürülmüş kağıt hamurundan, ürünle beraber gelen taşıma çantası ise %100 geri dönüştürülmüş plastikten üretiliyor.

Teknolojinin ve şirketlerin sürdürülebilirliği desteklemeleri için önlerinde daha çok uzun bir yol var, ama Vero ilk adım için gayet iyi bir sonuç. İçerisinde 11. Nesil Intel işlemci ve Intel Irıs Xe grafik birimine sahip dizüstü bilgisayarın tam özellikleri aşağıdaki tabloda yer alıyor.

| Birim | Özellik |
|----------------------------------------------------------|----------|
| İşlemci | 11. Nesil Intel Core mobile |
| Grafik | Dahili Intel Iris Xe |
| Depolama | 1TB’a kadar M.2 SSD |
| Ekran | 15 inç | 
| Girişler | USB-C, İki USB-A 3.2, HDMI 2.0, 3.5mm ses, RJ45 Ethernet |
| Ses | Çift hoparlör |
| Bağlantı | Intel Wi-Fi 6 |
| Güvenlik | Kensington kilit, parmak izi okuyucu |

Ürünün henüz fiyat ve ekranda kullanılan teknolojilere ait bilgileri paylaşılmadı.
