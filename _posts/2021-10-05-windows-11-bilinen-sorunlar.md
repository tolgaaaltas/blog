---
layout: post
title:  "Windows 11’e yükseltmeden önce bilinen sorunlara göz atmak isteyebilirsiniz"
categories: [ Teknoloji ]
tags: [ windows 11, microsoft ]
image: assets/images/win11-hata.jpg
---
Windows 11, resmi olarak şu anda bazı kullanıcı grupları için yayınlandı ve resmi olarak cihazlarını kararlı sürüme yükseltebiliyorlar. Microsoft, herkes için yükseltmenin kolay yapılabilmesi adına Windows 11’in [ISO belgelerini de yayınladı](https://www.microsoft.com/en-au/software-download/windows11). Eğer ISO belgeleri ile yükseltme yapmak sizin için karmaşık geliyorsa [Medya Oluşturma Aracı](https://go.microsoft.com/fwlink/?linkid=2156295) ile de yükseltme yapmak mümkün.

Şirket, geçtiğimiz 3 ay boyunca Windows 11’i Insiderlar ile test ediyor. Bu testler sonucunda kararlı sürümün olabilecek en iyi haliyle yayınlanması hedefleniyor.

Tabi ki testler herkes için sorunsuz bir deneyim sunmuyor. Bazı kullanıcılar Windows 11 ile ilgili çeşitli sorunlara sahipler. Bu bilinen sorunlar elbette bir süre sonra çözüme kavuşacaktır, ne yazık ki kurumsal faaliyetlerde kullanılan cihazlar için kritik önem taşıyabilirler.

## Windows 11 sorunları
Windows 11’in çıkışının ardından bilinen toplamda üç dikkat çekici sorun var. Bu üç sorun pek çok son kullanıcı için bir anlam ifade etmese de özellikle bilişim yöneticileri açısından kritik olabilirler.

### Windows 11’de Oracle VirtualBox sorunu
Microsoft, VirtualBox ve Windows 11’in aralarında uyumluluk sorunu olduğunun farkında. Windows 11’e yükseltme yaptıktan sonra Hyper-V’yi açarsanız VirtualBox makinelere erişimde sorun yaşarsınız.

Microsoft, geçici bir çözüm olarak VirtualBox’ın varolduğu cihazlarda güncellemeyi engelleme politikası uyguluyor. Bu sayede, hata nedeniyle Windows 11 kullanıcılarının Sanal Makinelerini başlatamama sorunun engelliyor. Şirket şu anda hata raporlarını inceliyor ve kısa sürede düzeltme paketi yayınlayacak.

VirtualBox’ı kaldırdıktan sonra veya Hyper-V’yi kapattıktan sonra yükseltmenin cihazınıza tanımlanması 48 saati bulabilir. Ancak cihazınızda ek sorunlar tespit edilirse güncellenin tanımlanmayacağını da unutmayın.

### Windows 11’de Intel ağ sorunları
Microsofti bazı Intel ağ yazılımlarının Windows 11’de beklendiği gibi çalışmadığını tespit etti.

Bu tür potansiyel sorun yaşanacak cihazlara kurulum yapıldığında ağ hızında ciddi kayıplar yaşanabilir veya beklenmeyen farklı hatalar meydana gelebilir. Örneğin internetten bir video izlerken yüklenme süresi artabilir veya indirme işlemleri daha uzun sürebilir.

Güzel haber şu ki; 12 Ekim 2021’de yayınlanacak olan planlanmış güncelleme ile birlikte bu sorunun düzeltileceği biliniyor.

### Windows 11’de Cốc Cốc sorunları
Windows 11’e yükseltme yapan kullanıcılar eğer Cốc Cốc kullanıyorsa, yükseltmenin ardından tarayıcıyı beklendiği gibi kullanamayabilirler.

Microsoft, mevcut durumun farkında ve gelecek dönem güncellemeleri ile beraber sorunu çözmeyi planlıyor.

## Sonuç
Pek çok son kullanıcı bu sorunların herhangi biri kullanılabilirliği etkilemiyor, dolayısıyla kişisel bilgisayarınızı şimdi Windows 11’e yükseltebilirsiniz.

Ancak her Windows 10 cihazın, Windows 11’e yükseltilemeyeceğini unutmayın. Windows 11 ile gelen bir takım yeni sınırlamalar pek çok kullanıcının Windows 10’da kalmasına neden olabilir.

Kullanıcıların en sık karşılaştığı durumlar genellikle 8. nesil ve üstü bir Intel işlemci sınırlaması ve TPM 2.0 desteğidir.
