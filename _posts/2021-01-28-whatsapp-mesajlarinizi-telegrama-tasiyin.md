---
layout: post
title:  "WhatsApp mesajlarınızı Telegram'a taşıyın"
categories: [ Teknoloji ]
image: assets/images/whatsapp-to-telegram-tool.jpg
tags: [ telegram ]
---
Pek çok kullanıcı için mesajların anlamı çok büyük olabilir. Sevdikleri insanlar ile paylaştıkları değerli duyguların kelimeye dökülmesi veya artık aramızda olmayanlara ait duygusal hatıraları bu satırlardan oluşuyor. Sadece bu nedenle kullanıcıların bir kısmı WhatsApp'ten farklı bir platforma geçmekte zorlanıyor. Telegram'a gelen 7.4 güncellemesi ile beraber kullanıcıların yaşadığı bu sorun da artık çözümsüz kalmıyor.

Hem iOS'te hem de Android'de bulunan bu özellik ile değerli gördüğünüz sohbet mesajlarınızı kolayca taşıyabilirsiniz. Telegram için yayınlanan 7.4 güncellemesi yalnızca WhatsApp görüşmelerinizi değil, aynı zamanda Line ve KakoTalk dahil diğer mesajlaşma uygulamalarından da mesajlarınızı içe aktarabilirsiniz. Görünen o ki iOS tarafında sunulan bu güncelleme de henüz tüm iOS cihazlar için kullanılabilir değil. [9toMac](https://9to5mac.com/2021/01/27/amid-whatsapp-privacy-backlash-telegram-building-new-tool-for-importing-chats-from-other-apps/)'in haberine göre bu araç bir sonraki güncelleme ile kaldırıldı, ancak önümüzdeki güncellemeler ile beraber tekrar gelmesi bekleniyor.

## WhatsApp mesajlarını Telegram'a taşımak basittir
Sistem şu şekilde çalışıyor; sohbet geçmişinizi WhatsApp'ten Telegram'a taşımak için önce WhatsApp'i açıp bir sohbete girmeniz gerekiyor. Sohbet sayfasında sağ üstte yer alan üç noktaya tıklayıp gelen seçeneklerden "Diğer"e tıkladığınızda "Sohbeti Dışa Aktar" seçeneğini görebilirsiniz. Bu seçeneğe tıkladığınızda WhatsApp, ilgili sohbetteki tüm verilerinizi bir ZIP dosyasında yedekleyecektir. Paylaş arayüzüden Telegram'ı seçtiğinizde içe aktarma işlemi kendi kendine tamamlanacaktır.

WhatsApp tarafından oluşturulan ZIP dosyasını Telegram'da yer alan içe aktarma aracı ile açtığınızda WhatsApp sohbetlerinizi Telegram'a ekleyebileceksiniz. Siz bu işlemi gerçekleştirirken Telegram, mesajları kişi listenizdeki hangi kişi ile ilişkilendirmek istediğinizi de soracaktır. İlgili kişi ile mesajlarınızı içe aktardığınızda hem siz, hem de ilgili kişi için geriye dönük mesajlarınız senkronize olacaktır, böylece karşınızdaki kişinin de aynı işlemi yapması gerekmez. İçe aktarılan mesajların Telegram mesajlarından farklı olduğunu ifade etmek için kendilerine özel etiketleri de mevcuttur.

Biraz karmaşık geldiyse hem iOS hem de Android için adım adım mesajlarınızı nasıl taşıyabileceğinizi anlatayım;

### iOS'de WhatsApp mesajlarınızı Telegram'a taşıyın
1. WhatsApp'te sohbetinizi Telegram'a aktarmak istediğiniz kişiyi ile gerçekleştirdiğiniz sohbet geçmişinizi açın.
2. Kişi adının üstüne tıklayın.
3. Sohbeti Dışa Aktar seçeneğini seçin (görebilmek için aşağı kaydırmanız gerekebilir).
4. Açılan seçeneklerden Telegram'ı seçin ve içe aktarmak istediğiniz kişiyi seçin.
5. Gelen pencereden İçe aktara tıklayın ve Telegram'ı açın.

### Android'de WhatsApp mesajlarınızı Telegram'a taşıyın
1. WhatsApp'te sohbetinizi Telegram'a aktarmak istediğiniz kişiyi ile gerçekleştirdiğiniz sohbet geçmişinizi açın.
2. Ekranın sağ üstündeki üç noktaya tıklayın, Daha ve Dışa aktar seçeneklerini takip edin.
3. Açılan seçeneklerden Telegram'ı seçin ve içe aktarmak istediğiniz kişiyi seçin.
4. İçe aktarma işlemi otomatik olarak başlayacaktır.

Telegram sohbet taşıma aracını ~~henüz resmi olarak duyurmamış olsa da~~ ([duyurdu](https://telegram.org/blog/move-history/tr)) bazı kullanıcılar uygulamanın son sürümünden hala bu fonksiyona erişebiliyorlar. Şansınızı denemek istiyorsanız uygulamanın güncel sürümünü [AppStore](https://apps.apple.com/us/app/telegram-messenger/id686449807)'dan veya [Play Store](https://play.google.com/store/apps/details?id=org.telegram.messenger)'dan [(2)](https://play.google.com/store/apps/details?id=org.thunderdog.challegram) edinin. Telegram'ın önümüzdeki günlerde bu özelliği daha kapsamlı bir şekilde resmi olarak duyurmasını bekliyorum.

Hala WhatsApp'ten Telegram'a neden geçmeniz gerektiğinizi bilmiyor musunuz? [Yazıma göz atın](/whatsappten-kacis-mesajlarinizi-facebook-ile-paylasmak-zorundasiniz/).
