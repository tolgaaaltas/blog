---
categories: [ Teknoloji ]
tags: [ ghost ]
title: "Ghost CMS için GodoFredo temaları artık Türkçe"
image: assets/images/godofredo.png
layout: post
---
Yeni nesil blog sistemi olan [Ghost CMS](https://ghost.org/) için kaynak bulmak oldukça zor, kendi [toplulukları](https://forum.ghost.org/) ve [belgeleri](https://ghost.org/docs/) arasından da bazı zamanlar yeterli ve doğru bilgiye erişim sınırlı olabiliyor. Bu konulardan bir tanesi de [tema](https://ghost.org/marketplace/) desteği, Ghost CMS'e yeni başlayan birisi için tema desteği oldukça sınırlı geliyor olabilir, ancak pek çok profesyonel tema geliştiricisi şimdiden platformu desteklemeye başlamışlar bile.

Ücretsiz olarak tema geliştiricileri arasında birisi var ki ücretli olarak satılan temaların bir çoğundan daha iyi temalar oluşturuyor; [GodoFredo](https://godofredo.ninja/). Kendisinin şu anda GitHub üzerinden ücretsiz olarak edinebileceğiniz dört adet teması bulunuyor. Bunlar; [Mapache](https://github.com/godofredoninja/Mapache), [Simply](https://github.com/godofredoninja/simply), [Paway](https://github.com/godofredoninja/Paway) ve [Rimay](https://github.com/godofredoninja/rimay]. Her biri kişisel ve kurumsal olmakla beraber pek çok farklı amaç için kullanıma uygunlar. Ben de Ghost için Türkçe kaynak bulmanın bu kadar zor olmasının yanında yeni tanışanların daha az zorlanarak Türkçe tema desteğine sahip olabilmeleri için çevirileri gerçekleştirip ekledim.

Yukarıdaki bağlantılara tıklayarak GodoFredo tarafından hazırlanan dört ücretsiz temayı inceleyebilir ve GitHub üzerinden ücretsiz olarak indirip sitenizde kullanmaya başlayabilirsiniz. Eğer çevirilerde herhangi bir hata gördüyseniz indirdiğiniz locales içerisinde yer alan`tr.json` dosyasını düzenleyebilirsiniz. Hatanın herkes için düzeltmesini sağlamak isterseniz yine GitHub üzerinden Pull Request talebinde bulunabilirsiniz. Bu işlemin nasıl yapılacağı hakkında herhangi bir bilgiye sahip değilseniz yorum kısmından veya [Vero](https://vero.co/tolgaaaltas) üzerinden benimle iletişime geçerek hatayı herkes için düzeltmem amacıyla bildirimde bulunabilirsiniz.

Umarım bu ücretsiz temalardaki Türkçe dil desteği, Ghost CMS'e geçmeye istekli Türk kullanıcılar için faydalı olur. Şu anda yönetim paneli için herhangi bir dil desteğinin bulunmadığını da hatırlatmakta fayda var, yalnızca tema metinleri için çeviri özelliği mevcut.
