---
layout: post
title:  "Windows 11 test yapısı sızdırıldı: Neler yeni?"
categories: [ Teknoloji ]
tags: [ windows 11 ]
image: assets/images/windows-11.jpg
---
Microsoft, Sun Valley güncellemesinin çok daha büyük bir değişiklik olarak algılanmasını istediği için yeni 21H2 güncellemesi artık Windows 11 olarak adlandırılıyor. Bugün geç saatlerde Windows 11’in Microsoft tarafından içerde test edilen bir yapısı sızdırıldı. Bu da gelecek güncelleme ile Windows 10’a neler geleceğine yakından göz atmamıza olanak tanıyor.

Ben artık M1 işlemcili bir Macbook Air kullandığım için mevcut cihazıma yapıyı kurup test edemedim. Ancak çevremde yenilikleri merak edenler olduğu için onları bir araya getirmek istedim. Yeni yapı özlenilen başlangıç sesi, duvar kağıtları ve yeni kabuktan (Shell) bazı parçalar içeriyor. Unutmayın, yazının devamında görecekleriniz nihai sürüme ait öğeler değil, belki de Microsoft bunun üzerine çok daha fazla geliştirmede bulundu. Zaten şu anda bu yapı ile birlikte test edilen Feature Experience Pack ortalıkta dolaşmadığı için yapının sınırlı kısımlarına erişiliyor. Microsoft gelecekte işletim sistemine ait parçaları daha kolay güncelleyebilmek için Feature Experience paketlerini duyurmuştu.

Sızan yeni yapıda öne çıkan en önemli parça başlat menüsü ve durum çubuğunun değişmiş olması. Yeni tasarım temelde Windows 10X yapılarında gördüğümüz ortaya hizalı bir deneyim sunuyor. Üstelik Microsoft’un Windows 8’den itibaren (bence haksızca) eleştirilen kutucuk bazlı tasarımını da tarihe gömüyor. Elbette bu ortaya dayalı başlat menüsü bir seçenek, dilerseniz her zaman alıştığınız sola dayalı başlat menüsünü kullanmaya devam edebilirsiniz. Ama özellikle büyük ekrana sahip cihazlar için ortaya hizalı başlat menüsü eylem gerçekleştirmeyi kolaylaştıracaktır. Bunun haricince Windows 8 ile beraber alıştığımız Windows logosu da yerini Microsoft'un logosunun kenarları ovalleştirilmiş ve mavi renklere hakim bir varyasyonuna bırakıyor. Bu alan tema rengine göre değişiklik gösterecek mi bilmiyorum ama Microsoft'un logosu ile fazla benzer olması tüketiciler açısından kafa karıştırıcı olabilir.

Bununla beraber yine Windows 10X ile beraber gördüğümüz bazı kurulum elementleri de Windows 11'e aktarılmış. Çok daha ferah ve modern bir kurulum ekranına sahip olacak Windows 11, Windows 8'den günümüze kadar gelen düz (flat) tasarım anlayışını da bu alanlarda terk ediyor.

<blockquote class="twitter-tweet"><p lang="und" dir="ltr"><a href="https://t.co/rOTRC6onjm">pic.twitter.com/rOTRC6onjm</a></p>&mdash; ADeltaX (@ADeltaXForce) <a href="https://twitter.com/ADeltaXForce/status/1404836256144576513?ref_src=twsrc%5Etfw">June 15, 2021</a></blockquote> <script async src="https://platform.twitter.com/widgets.js" charset="utf-8"></script>

<blockquote class="twitter-tweet"><p lang="en" dir="ltr">For those who don&#39;t like change, there is also the option to move the Start menu on the left, just like before <a href="https://t.co/g5uyi7jDql">pic.twitter.com/g5uyi7jDql</a></p>&mdash; NTDEV (@NTDEV_) <a href="https://twitter.com/NTDEV_/status/1404859118310072325?ref_src=twsrc%5Etfw">June 15, 2021</a></blockquote>

Windows 7’den sonra aramıza tekrar dönen başlangıç sesi ise sızan bir diğer detay. Aslında geçtiğimiz günlerde Windows’tan başlangıç sesinin neden kaldırıldığına dair güzel bir video yayınlanmıştı. İlgili [videoda](https://www.youtube.com/watch?v=UWUBjM2LNJU) başlangıç süresinin uzamasına neden olan bu sesin kaldırılmasına karar verildiği söyleniyordu. Hatta küçük bir bilgi daha vereyim, Windows 8 için aslında bir başlangıç sesi hazırlanmış ama kullanılmamış, bu ses önümüzdeki dönemde [Jensen Harris](https://www.youtube.com/channel/UCHfXF8zXa9T2qsrlDR6sV2A)’in kanalında yayınlanacak. Eğer bu kadar sıkı bir Windows takipçisi iseniz takip etmenizi tavsiye ederim.

<blockquote class="twitter-tweet"><p lang="en" dir="ltr">I may be listening too much into things, but does the new Windows 11 start up noise sound a little like a modern take on the Windows 95 start up noise? <a href="https://t.co/WDnhHeT7iq">pic.twitter.com/WDnhHeT7iq</a></p>&mdash; Zac Bowden (@zacbowden) <a href="https://twitter.com/zacbowden/status/1404845332987584525?ref_src=twsrc%5Etfw">June 15, 2021</a></blockquote>

Sızan duvar kağıtları ise bize Windows 11 ile beraber gün döngüsüne eşlik edecek duvar kağıtlarının sistemde var olacağını gösteriyor. Şu anda kullanıcılar bunu her ne kadar WinDynamicDesktop uygulaması ile yapabiliyor olsa da sisteme dahil edilmiş olması güzel. Ne yazık ki hareketli duvar kağıtları için henüz bir bilgi bulunmuyor. Kullanıcılar tarafından çok istenilen bir özellik olsa da özellikle taşınabilir cihazlar için kullanım süresini kısaltabileceğinden dolayı Microsoft, gelecek işletim sistemine bunu entegre etmemiş olabilir.

<blockquote class="twitter-tweet"><p lang="en" dir="ltr">Windows 11 wallpapers (h/t <a href="https://twitter.com/ADeltaXForce?ref_src=twsrc%5Etfw">@ADeltaXForce</a>) <a href="https://t.co/IRCwtmmJfk">pic.twitter.com/IRCwtmmJfk</a></p>&mdash; Aggiornamenti Lumia (@ALumia_Italia) <a href="https://twitter.com/ALumia_Italia/status/1404839274500050946?ref_src=twsrc%5Etfw">June 15, 2021</a></blockquote>

Tüm bunlar haricinde görmekten utandığım öğeler de var. Bazıları Windows çekirdeğinde ve elle temizlenmesi gerekiyor. Bazıları ise parçalara ayrılmış ön yüzey elementleri ve Feature Experience paketleri ile güncellenebilirler. En temel parçalardan bir tanesi Windows 95 ile gelen [Phone Dialer](https://twitter.com/HTFCirno2000/status/1404858725173809154)'ın işletim sisteminde bulunması. Pek çok kişi Windows'un bu eski ve artık ihtiyaç duyulmayan parçalarıyla vedalaşmayı beklerken bunların hala bir yerlerde erişilebilir olması kötü. Bir diğeri ise medya kontrol grubu. Microsoft'un Windows 10X ile medya kontrol grubunu değiştireceğini biliyorduk ancak bu yapıda henüz bir değişiklik [yer almıyor](https://twitter.com/ADeltaXForce/status/1404854680434491403). Belki Feature Experience içinde yer alıyor olabilir bu değişiklikle, ondan dolayı yargılamak istemiyorum. Aynı bağlantıdan görebileceğiniz üzere Eylem Merkezi de şu anda Windows 10'daki haline çok benziyor. Aslında bu alan Windows 10X ile çok daha estetik bir yapıya bürünmüştü. Ne yazık ki bu yapıda güncellenmemiş. Ama önümüzdeki yapılarda güncellenmeyeceği anlamına gelmiyor. Neyse ki bağlam menüleri artık tek tipleşmeye ilerliyor gibi. Ekran görüntüsünden görebileceğimiz üzere bağlam menüsü de modernize edilmiş ve işletim sistemine daha uygun bir hale gelmiş.

Uzun zamandır dokunmatik ekranlar için herhangi bir iyileştirme almayan Windows 10, yine Windows 10X için hazırlanan bazı materyalleri Windows 11'e aktarmış. Aşağıdaki örnekteki gibi bazı jestler ile birlikte Windows 11'i dokunmatik ekranlarda çok daha sezgisel kullanmak mümkün olacak. Yine de Windows'un ARM üzerinde güçlü bir şekilde çalışmadığı sürece tabletlerde başarı kaydetmesi mümkün değil. Dokunmatik ekranlı cihazlar (Surface Hub, Surface Studio veya diğer taşınabilir Surface ürünler) buna dahil değil. Çünkü onlar taşınabilir dizüstü bilgisayarlar ve genellikle hibrit bir şekilde kullanılıyorlar. Yani birisini doğrudan tablet olarak kullanmak pek mümkün değil. Bunun en büyük nedeni de pil süresi. Maalesef bunun için tek bilinen yol da ARM gibi duruyor.

<blockquote class="twitter-tweet"><p lang="en" dir="ltr">Windows 11 gestures <a href="https://t.co/ndtOKgeNnE">pic.twitter.com/ndtOKgeNnE</a></p>&mdash; ADeltaX (@ADeltaXForce) <a href="https://twitter.com/ADeltaXForce/status/1404873173569507330?ref_src=twsrc%5Etfw">June 15, 2021</a></blockquote>

Görseller size pek hitap etmiyorsa bir de WindowsCentral'dan Zac Bowden'ın hazırladığı bu videoya göz atmanızı tavsiye ederim. Zac hali hazırda tüketiciler açısından Microsoft ürün ve hizmetlerini en yakından takip eden yabancı basın üyelerinden bir tanesi.

<iframe width="560" height="315" src="https://www.youtube-nocookie.com/embed/VMHgM_hTzlw" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
  
24 Haziran 2021 etkinliği hiç şüphesiz Microsoft severler için heyecan verici olacak. Görünen o ki Microsoft'un da alması gereken çok yol var. Umarız Microsoft Design ekibinin geçtiğimiz 5 yıl içerisinde hazırladığı videolardaki tasarım anlayışına en azından bir nebze de yaklaşabilirler.
