---
 layout: post
 title:  "Tasarımlarda Saf Siyah Yerine Kullanabileceğiniz HEX Renk Kodları"
 tags:
   - tasarım
 image: assets/images/siyahin-otesinde.webp
 description: Saf siyahı hepimiz tasarımlarımızda kullanıyoruz. Peki ya saf siyahtan uzakşalarak tasarımlarınızı zenginleştirebileceğinizi söylesem? Yazıya göz atın.
 ---
 Hiç şüphesiz ki siyah ve beyazlar tasarımlarımızın birer parçası. Kullanımı çok cesur ve doğru oranı yakalamak her zaman kolay olmayan renkler. Web tasarımı ve kullanıcı deneyimi söz konusu olduğunda saf siyah (#000000) bazen çok keskin bir renk olabilir. Özellikle düşük ışıklı ortamlardaki kullanıcılar için okunabilirlik sorunlarına ve göz yorgunluğuna neden olabilen saf siyah için farklı alternatifleri bu yazıda bir araya getirdim.

 Alternatif renkler de zaten tam olarak bu noktada devreye giriyor. Siyahın biraz ötesine bakmamız gerekiyor. Peki tasarımlarda siyahın ötesine bakarken estetik, kullanıcı deneyimi ve erişilebilirlik için doğru renk kodları nedir?

 ## Siyahın ötesi: Web tasarım ve kullanıcı deneyimi perspektifi
 Saf siyah yerine siyahın ötesindeki renkleri keşfetmek için farklı gerekçeler mevcut.

 - **Okunabilirlik:** Metin ve arkaplan arasındaki yüksek kontrast, en iyi okuma deneyimini sağlamak için önemlidir. Saf siyah üzerine beyaz bir metin yerleştirdiğimizde çok sert bir kontrat elde etmiş oluyoruz ve bu da göz yoruyor. Unutmayın içerik, okunabilir olduğunda değerlidir. Elbette bu içeriğin niteliğinden bağımsız olarak söylenen bir laf, SEO uzmanları ve içerik editörleri hemen alınmasın.
 - **Erişilebilirlik:** Görme bozukluğuna sahip bireyler, siyah arkaplan üzerinde siyah renk tonlarına sahip bir metni okumakta zorlanacaktır. Böyle bir durumda daha güçlü bir kontrast yaratmanız gerekecektir. Bu sayede her kullanıcı içeriği kolaylıkla tüketebilir.
 - **Estetik:** Siyah, tasarımlarda güçlü bir etki yaratsa da bazen monoton görünenilir. Bu nedenle siyahın diğer tonlarını seçerek tasarımınıza biraz daha dinamiklik kazandırabilirsiniz.

 ## Her tasarımda kullanılabilecek siyah renk alternatifleri
 Siyahın ötesine geçmek için önce siyah rengin çeşitliliğinin farkına varmalıyız. Elde etmek istediğiniz hissiyata göre renk kullanımında kendiniz karar sahibi olabilirsiniz.

 ![Web tasarımda ve kullanıcı deneyiminde saf siyah renk alternatifleri](/assets/images/siyah-alternatif-renkler.webp "Web tasarımda ve kullanıcı deneyiminde saf siyah renk alternatifleri")

 - **Petrol siyahı (HEX: 0C0C0C, RGB: 12,12,12):** Eğer gerçekten siyaha takıntılı bir tasarım yapmak istiyorsanız, saf siyah yerine en iyi alternatif olarak petrol siyahını kullanabilirsiniz.
 - **Obsidyen (HEX: 0B1215, RGB: 11,18,21):** Tasarımınız koyu olsa da fazla boğucu olmasını istemediğiniz durumlarda obsidyen olarak kodlanan bu renk, tasarımınıza daha ferah bir his kazandıracaktır. Aynı zamanda tasarımı biraz daha dinamik klar.
 - **Gece (HEX: 121212, RGB: 18,28,28):** Gece, siyahınızın griye yeterince yaklaşmamış bir alternatifidir. Konrast yaratmak için hala yeterince güçlü derecede koyu bir tona sahip olsa da siyahla karşılaştırıldığında göze daha açık gelir.
 - **Kömür grisi (HEX: 171717, RGB: 23,23,23):** Artık griye doğru renk paletimiz yaklaşıyor. Eğer siyah kullanmaktan çekiniyorsanız, ancak kontrast yaratmak için yine de koyu tonlara ihtiyacınız varsa kömür grisi iyi bir alternatif olacaktır.
 - **Zengin siyah (HEX: 04041B RGB: 4,4,27):** Artık biraz daha siyahın saflığından uzaklaşmaya başladık. Buradan sonra mavi tonlar biraz daha artış göstermeye başlayacak. Özellikle premium algısı yaratmak isteyenler için zengin siyah iyi bir tercih olabilir.
 - **Gece yarısı mavisi (HEX: 101720 RGB: 16,23,32):** Gece yarısı mavisi, tasarımda kullanmak için çok iddialı bir renk. Tasarım öğelerine başarılı bir şekilde farklı renklerle kombinlemek için bana göre zor, ancak iyi renkler tercih edildiğinde kesinlikle şık dırıyor.
 - **Koyu mavi (HEX: 05091E RGB: 5,9,30):** Özellikle kurumsal kimlik çalışmaları için başarılı bir zemin rengi olacağını düşünüyorum ve sıkça rastlıyorum. Siyah yerine başarılı bir alternatif.

 ## Doğru renk kodunu seçmek
 Saf siyaha mükemmel bir alternatif seçmek için biraz daha süreci kişiselleştirmeniz gerekebilir. Yukarıdaki renkler mutlak doğru değiller, ancak hızlı bir renk koduna ihtiyacınız olduğunda aradığınızı vereceğinden %100 eminim.

 - **Marka kimliği:** Renk seçimlerinizde renk koduna göre değil, markanın vermek istediği genel mesaja göre seçin. Tasarım, ekranda beliren renk kodlarından ilerleyerek güzelleşmez, tüketicide doğru bir hissiyat yaratmak için önce mesajı kendiniz anlamalısınız.
 - **Renk uyumu:** Tasarımlarınızın genel renk paletini göz önünde bulundurun. Renkler ne kadar başarılı birbirini tamamlarsa, tasarımınız da o kadar sevilir.
 - **Erişilebilirlik:** WebAIM Kontrast Denetleyicisi gibi araçlar kullanarak metin ve arkaplan renkleri arasında yeterince başarılı kontrastı yakaladığınızdan emin olun. [(örnek)](https://webaim.org/resources/contrastchecker/?fcolor=FFFFFF&bcolor=E9F1FC)
 - **Hedef kitlenizi anlayın:**  Kullanıcıların demografik özelliklerini göz önünde bulundurun. Bazı renkler, farklı duyguları veya kültürel çağrışımları uyandırabilir.

 ### Başarıya doğru giderken
 Renkler konusunda birden uzman olmak ne yazık ki mümkün değil. Uzmanlar bile her gün birbirlerinden yeni şeyler öğrenirken, henüz uzmanlaşmadığınız konular için üzülmeyin. Bunun yerine sizin için bir araya getirdiğim kaynaklarda vakit harcayın ve başkalarının bir araya getirdiği renk paletlerini inceleyerek uzmanlık kazanın.

 - **[Adobe Colors](https://color.adobe.com/):** Milyonlarca Adobe kullanıcısının oluşturduğu renk paletlerini incelemek ilham verici olabilir ve doğru kombinasyonları anlamanıza yardımcı olabilir.
 - **[Coolors](https://www.instagram.com/coolors.co/):** Coolors'ın kendi web sitesini ziyaret edebilirsiniz, ancak hazır renk paleterinin sürekli önünüze düşmesi için Instagram hesabını takibe almanızda fayda olacaktır.

 ### Gerçek dünya
 Saf siyah kullanmanın herhangi bir sakıncası yoktur. Ancak siyahın alternatif tonlarını kullanarak tasarımınızı zenginleştirebilir, dinamiklik katarak onu motonlaştıran saf siyahtan kurtarabilirsiniz. Saf siyahtan uzaklaşmak size iyi bir okunabilirlik, kullanıcı deneyiminde artış ve daha estetik bir görüntü kazandıracaktır.
