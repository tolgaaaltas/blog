---
layout: post
title: Facebook verileriniz güvende olmayabilir
categories: [ Teknoloji ]
tags: [ facebook ]
image: assets/images/facebook.jpg
---
500 milyondan fazla Facebok hesabına ait bilgiler ele geçirildi ve bunlardan birisi de sizin olabilir. Ancak riskte olup olmadığınızı kontrol etmek oldukça basittir.

Elde edilen bilgiler doğrultusunda saldırının ilk olarak 2019 yılında gerçekleştirildiği ve o zamandan itibaren bu veri havuzunun internette dolaştığı tespit edildi. Sızan veriler arasında **telefon numarası, elektronik posta adresi, cinsiyet, şehir, ülke, meslek ve evlilik gibi hassas** yer alıyor. Herkese açık olarak paylaşılan bu veriler ile potansiyel veri saldırganları sizi hedeflerine alabilir veya verilerinizi kullanabilir. Türkiye'den de yaklaşık 30 milyon hesaba ait verinin sızdırıldığı bilgisi paylaşıldıysa da benim gibi risk altında olmayabilirsiniz.

"[Have I Been Pwned?](https://haveibeenpwned.com/)" adlı internet sitesini kullanarak elektronik postanızın veya cep telefonu numaranızın Facebook sızıntısı dahil diğer internet siteleri sızıntıları arasında arıyor ve sizi uyarıyor. Unutmayın, cep telefonunuza dair bir veritabanı araması yapmak için E.164 uluslararası telefon numarası formatını kullanmanız gerekiyor. Aslında bu, telefonunuzun başına ülke kodunu eklemeniz gerektiğinin süslü bir yolu.

Biraz aydınlatmak adına E.164 hakkında bilgi vermek gerekebilir; bizler genelde sabit ve operatör numaralarında alan kodlarını kullanırız. Örneği **"5XX XXX XX XX"** formatındaki **"5XX"** bize operatör kodunu verir. Benzer bir örnek yine **"362 XXX XX XX"** numarasındaki **"362"** bize bu numaranın Samsun iline ait olduğunu ifade eder. Ancak bir de ülke kodları vardır, işte E.164 için ülke kodları da gereklidir. Türkiye için uluslararası ülke kodu **"+90"**'dır. Dolayısıyla operatör numaranızın veya sabit hat numaranızın başına ülke kodunu ekleyip veritabanında arama apmanız gerekiyor. Nihai yazmanız gereken örnek format şu şekilde olmalıdır: **"+905XXXXXXXXX"**

Facebook sızıntısı daha çok telefon numaralarından oluşuyor. Bu nedenle Have I Been Pwned? veritabanında telefon numaranız ile veri kontrolü sağlamanız önemlidir. Sızan bilgilerde 500 milyondan fazla telefon numarası varken sadece birkaç milyon elektronik posta adresi var. Bu nedenle en iyi kontrolü telefon numarası ile gerçekleştirebilirsiniz.

Eğer verileriniz ele geçirilmiş ise hesap bilgilerinizi değiştirin ve hesabınıza ait güvenlik önlemlerini arttırın. Benzer şifreye sahip farklı platformlardaki hesap şifrelerinizi de değiştirmeyi unutmayın. Eğer bu tür riskler altında kaldığınızda daha az stres yaşamak isterseniz bir şifre yöneticisi de kullanabilirsiniz. Şifre yöneticileri genellikle sizin için güvenli ve eşsiz şifreler oluşturup hesaplarınızı güvende tutmanıza yardımcı olur.
