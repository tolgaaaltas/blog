---
layout: post
title: "Microsoft, Windows 10 için büyük arayüz güncellemesini 2021'in sonunda yayınlayacak"
categories: [ Teknoloji ]
tags: [ microsoft ]
image: assets/images/windows-10-sun-valley.jpg
---
Microsoft, 2021'in ikinci yarısında yayınlayacağı güncelleme ile birlikte Windows 10'un arayüzünde büyük değişiklikler gerçekleştiricek. "Sun Valley" kod adı ile hazırlanan bu pakette neleri göreceğimize göz atalım.

Microsoft'un "Sun Valley" kod adı ile geliştirdiği bu büyük arayüz güncellemesinin Windows 10'da değiştireceği yerler arasında başlat menüsü, eylem merkezi (kullanıcılar bildirim paneli olarak da bilir) ve hatta dosya gezgini gibi işletim sisteminin uzun süredir tasarımında değişikliğe gitmediği yerler var. Bu alanlar yalnızca görsel değişiklerle değil, aynı zamanda kullanıcı deneyimini iyileştirecek animasyonlar ve yeni özelliklerle de güncellenecek.

Microsoft, geçtiğimiz yıllarda Windows 10 için çeşitli kod adlarıyla güncelleme planını yayınlamıştı. 2021'in ikinci yarısında gelecek olan "Cobalt" güncellemesinin bir parçası olması beklenen "Sun Valley", Windows işletim sisteminin arayüzünü hem modernleştirecek, hem de çok daha hızlı tepkiler vermesini sağlayacak.

Windows 10, çıkış yaptığı günden itibaren arayüzde önemli bir değişikliğe gitmedi. macOS, iOS (ve iPadOS) ile Android ise genellikle beş yılda bir radikal arayüz güncellemeleri ile kullanıcılara yepyeni bir deneyim sunuyorlar. Windows 10 için Fluent Design System uzun zamandır var ve parça parça da olsa işletim sisteminde yer aldığını görüyoruz.

## Neler beklemeliyiz?
"Sun Valley" ile nelerin güncelleneceğini söylemek için henüz çok erken ancak Windows 10X ile Windows 10'un tasarım dilini birleştirme üzerine çalıştıklarını söyleyebiliriz. Başlat menüsü ve eylem merkezi gibi işletim sisteminin en önemli noktalarındaki deneyimi iki işletim sisteminde de aynı hale getirmek için çalışan ekip Windows 10'daki bu ve görev çubuğu ile dosya gezgini gibi alanları modern kodlarla yeniden oluşturup geliştirecekler.

![Windows 10X belgelerinden edinilen Ayarlar uygulaması. Butonlar ve uygulama penceresi yuvarlatılmış kenarlara sahip. Ayrıca uygulama simgesi renklendirilmiştir.](/assets/images/update.png)

Söylemekte bir sakınca görmüyorum, tablet kullanıcıları için Windows 10 deneyimi hakkında uzun bir süredir iyileştirme gerçekleştirilmedi. Sun Valley ise bu konuda da bir dizi animasyona yönelik iyileştirmeyi içeriyor olacak. Microsoft hali hazırda Windows 10 ve Windows 10X için dokunmatik klavye ile birlikte ifade panelini yeniden tasarlıyor, bunu Insider sürümlerinden zaten biliyoruz. Bunun haricinde ise dosya gezgini, uygulama pencereleri ve sistem arayüzündeki alanların kenarlarını yuvarlaklaştırarak daha modern bir görünüm kazandıracak.

Ayrıca WinUI 3 ile birlikte Windows kabuğu ve dahili uygulamaların da daha kapsamlı bir şekilde ele alınacağı bildiriliyor. Şu anda Windows 10 için bir karanlık mod özelliği var ancak işletim sisteminin önemli noklarında bile (Yazı tipleri klasörü veya Denetim Masası gibi) tam olarak düzgün çalışmıyor. Bu yeni WinUI güncellemesi ile birlikte bu tür sorunlar da daha kapsamlı bir şekilde çözülecek.

Bu arayüz güncellemesi tamamen yeni bir tasarım dili değil, daha önceden de bahsettiğim gibi Fluent Design System'in devamı niteliğinde. Microsoft, "Sun Valley" ile yeni bir tasarım dili sunmuyor, elindeki tasarım dilini işletim sistemine uyguluyor.

Ne zaman yayınlanacak?
Söz konusu Microsoft olduğunda net bir tarih vermek çok doğru olmayabilir ancak firma bu güncellemeyi 21H2 olarak tanımladığımız 2021 yılının ikinci yarısında gelecek olan güncelleme ile beraber kullanıcılara sunmak istiyor. Yine de projenin iptal edilebileceğini veya ertelenebileceğini unutmamak önemlidir.  Microsoft, bu süreçte 21H1 güncellemesini atlamayı da planlıyor. Böylece "Sun Valley" üzerinde daha kararlı bir şekilde çalışıp nihai sonucu iyileştirmeyi hedefliyorlar. Tabi Windows Insider Programına katılarak bu özellikleri 2021'in Haziran ayı itibariyle (veya daha erken) deneyimlemek mümkün olabilir ancak tek bir kişisel bilgisayara sahipseniz Insider sürümlerini kurmanız tavsiye edilmez.

![Windows 10X belgelerinden edinilen kablosuz ağ şifre girme paneli. Panel eskisi gibi sağ altta değil, daha fazla dikkat çekmesi için ekranın ortasında yer alıyor.](/assets/images/wifi.png)

Eğer güncelleme planlandığı gibi giderse Windows 10 ilk büyük arayüz güncellemesini almış olacak. Panos Panay, insanların Windows'a ihtiyaç duymaktan çok Windows'a geçmesini istiyor. Bunun için de sezgisel ve tasarım odaklı yenilenmiş, modern bir arayüz sunmayı planlıyor.

## Sonuç olarak
"Sun Valley" güncellemesi Windows 7'den Windows 8'e geçişteki gibi büyük radikal değişiklikler içermeyecek, bu nedenle endileşenmenize gerek yok. Sevdiğiniz ve alışık olduğunuz Windows deneyimi hala orada olacak. Bunu sadece partnerinizin kişisel bakımına daha fazla dikkat etmesi olarak değerlendirebilirsiniz.

Microsoft'un modern işletim sistemi olan Windows 10X'in lansmanının Bahar 2021 döneminde gerçekleştirileceğini ve ilk Windows 10X cihazların da Sonbahar 2021'de çıkabileceği ihtimalini göz önüne aldığımızda hem yeni bir işletim sistemiyle, hem de yeni bir Windows 10 deneyimiyle karşı karşıya kalacağız gibi gözüküyor. Üstelik yeni işletim sistemine adapte olmanız için çok fazla çaba göstermenize gerek kalmayacak, Windows 10 ile size hemen hemen aynı deneyimi sunmaya devam edecek.
