---
layout: post
title:  "Merhaba dünya!"
categories: [ Blog ]
image: assets/images/hello.png
---
Bildiğim kadarıyla kişisel bloglamanın şanından geliyor dünyaya seslenmek, daha önceden her ne kadar çok farklı platformlarda bulunsam da ilk defa bir kişisel bloga sahip oluyorum. Bu da elbette benim için oldukça farklı bir tat olacak ve umarım sadece benim için değil, internetin köşesindeki birkaç kişiye daha ulaşır. Kaldı ki her ne kadar adsoyad.com bir alan adı olsa da en başından aklımda olan Konuk Yazar konseptine de oldukça sıcağım. Buranın sadece benim gevezeleme alanımın olması dışında görüşlerine saygı duyduğum dostlarımın da bir şeyler karalayabildiği bir yer olması kanısındayım. Kişisel bir alan adı için bu konsept çok uygun olmasa da burası tamamen kişisel olduğu için kuralları da ben koyuyorum diye düşünüyorum. En nihayetinde bir topluluk yok ~(f*ck community)~.

Efendim öncelikle burada neler hakkında konuşacağıma dair bilgiler vermek isterim. Şöyle ki; genel olarak zaten bu gönderi gibi blog ve bloga dair güncellemeri paylaşmak için blog etiketi mevcut. Bunun haricinde sadede gelirsek eğitim, moda, müzik, oyun, sanat, sinema ve televizyon, teknoloji ve yeme-içme etiketleri mevcut. Bunlar haricinde ekonomi ve siyaset gibi bir etiketi burada açıp da bir şeyler paylaşmanın doğru olmadığını düşünüyorum, bunun için zaten oldukça fazla platform var ve benim görüşümün de kimseyi ilgilendirdiğini düşünmüyorum. İlerleyen zamanlarda ise sağlık, edebiyat ve çok da emin olmamakla beraber tarih etiketini de eklemeyi düşünüyorum. Eğer bu yazının yazıldığı yakın bir tarihte burayı görüntülüyorsanız doğal olarak yukarıdaki etiketlerin herhangi birinde içerik olmadığını görebilirsiniz ~hiç şaşırtıcı değil~. Bu etiketleri doldurmak biraz zaman istiyor olacak ancak önümüzdeki 10 ay içerisinde zenginleştireceğimi umuyorum.

Tüm bunların yanında; sitenin üstünde ve altında bulunan Twitter ve Facebook bağlantılarından bana ulaşabileceğinizi umarım düşünmüyorsunuzdur, onlar benim olduğumu temsil eden ancak aktif olarak kullanmadığım platformlar. Şimdilik burada bir yorum bölümünün bulunmasını da pek istemiyorum, çünkü yukarıda da çok kısa bahsettiğim gibi bir topluluk ile uğraşmaya daha fazla tahammülüm yok. Elbette bazı şeyler birlikte olduğunda daha güzel oluyor ancak bu sanırım bana göre değil. Gerçekten bana ulaşmak istiyorsanız Vero hesabım üzerinden benimle iletişime geçebilirsiniz. Herkese keyifli okumalar.

<blockquote class="vero-embed" vero-datas="JTdCJTIycG9zdENvdW50JTIyJTNBNiUyQyUyMnRyYW5zcGFyZW50QmclMjIlM0FmYWxzZSUyQyUyMnVzZXIlMjIlM0ElMjI0Qi14MTk4UHE1V1JiNGZoZ1Y1bU01WGslMjIlMkMlMjJwcm9maWxlVXJsJTIyJTNBJTIyaHR0cHMlM0ElMkYlMkZ2ZXJvLmNvJTJGNEIteDE5OFBxNVdSYjRmaGdWNW1NNVhrJTIyJTdE"></blockquote><script async src="https://vero.co/a/scripts/embed-profile-getter.js"></script>
