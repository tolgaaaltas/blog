---
layout: post
title:  "MacBook Air M2 mi MacBook Air M1 mi?: Yeni modelde ne farklar var?"
tags: [ apple ]
image: assets/images/macbook-air-apple-silicon.jpg
description: Apple Silicon işlemcili cihazlar ile Mac cihaz serisi artık çok daha performanslı ve enerji tüketimi konusunda rakiplerine göre üstün. Peki M2 ve M1 işlemcili MacBook Air'ler arasındaki farklar neler?
hidden: true
---
Apple, 6 Haziran 2022'de düzenlediği WWDC (Word Wide Developer Conference) etkinliğinde yeni MacBook Air cihazını Apple Silicon işlemcilerin yeni serisi olan M2 çipi ile birlikte duyurdu. Yeni MacBook Air (2022) yeni işlemcinin yanı sıra yenilenmiş tasarımı ile beraber tüketicilerin dikkatini çekiyor. Bunun yanında yeni renk seçenekleri ve MagSafe girişi ile de öne çıkan Air serisinin yeni üyesinin ne kadar geliştiğini görmek isteyenler için MacBook Air (2020) Apple Silicon M1 modeli ile kıyaslama yapacağım.

Bu arada unutmadan, M2 çipli MacBook Air çıkmasına rağmen tüketiciler için MacBook Air M1 hala satın alınabilir olacak. Bu nedenle bu rehber jenerasyonlar arasında tercih aşamasında olan tüketiciler için iyi bir rehber olacaktır. Detaylara girmeden önce bazı konfigürasyon seçeneklerini hatırlatmakta da fayda var; M1 modeli yalnızca 7 çekirdekli GPU seçeneğine sahipten M2 çipte bu 8 çekirdekli GPU'ya çıkıyor. Bu iyileştirme elbette fiyatlara da yansıyor, bu nedenle M2 işlemcili bir MacBook Air satın almak isterseniz başlangıç fiyatının M1 çipli baz modele kıyasla daha yüksek olduğunu bilmelisiniz.

|  | MacBook Air M2 | MacBook Air M1 |
|------------|---------------|-----------|
| İşlemci (CPU) | Apple M2 (8 çekirdek, hız bilinmiyor) | Apple M1 (8 çekirdek, 3.2GHz'e kadar) |
| Grafik (GPU) | 8 çekirdek veya 10 çekirdek | 7 çekirdek veya 8 çekirdek |
| Ekran | 13.g inç IPS, 2560 x 1664, 500 nit, True Tone, P3 Wide Color | 13.3 inç IPS 16:10 (1560 x 1600), 400 nit, True Tone, P3 Wide Color |
| Depolama | 256GB SSD, 512GB SSD, 1TB SSD veya 2TB SSD | 256GB SSD, 512GB SSD, 1TB SSD veya 2TB SSD | 
| RAM (Bellek) | 8GB birleşik bellek*, 16GB birleşik bellek veya 24GB birleşik bellek | 8GB birleşik bellek veya 16GB birleşik bellek* |
| Pil | 52.6Whr pil, 67W'a kadar USB-C girişli güç adaptörü | 49.9Whr pil, 30W USB-C adaptör |
| Girişler | 2 x USB 4 / Thunderbolt (USB-C), 3.5mm kulaklık girişi ve MagSafe 3 | 2 x USB 4 / Thunderbolt (USB-C) ve 3.5 kulaklık girişi |
| Ses | Dolby Atmos özellikli dört hoparlörlü ses sistemi ve 3 mikrofon | Dolby Atmos destekli çift hoparlör ve 3 mikrofon |
| Kamera | 1080p FaceTime HD kamera | 720p FaceTime HD kamera |
| Biyometrik doğrulama | Güç tuşunda Touch ID | Güç tuşunda Touch ID |
| Bağlantı | Wi-Fi 6 ve Bluetooth 5 | Wi-Fi 6 ve Bluetooth 5 |
| Renk | Gümüş, Uzay Grisi, Gece Yasısı ve Yıldız Işığı  | Gümüş, Uzay Grisi ve Altın |
| Boyutlar (GxDxY) | 11.97 x 8.46 x 0.44 in (304.1 x 215 x 11.3 mm) | 11.97 × 8.36 × 0.63 in (304.1 × 212.4 × 16.1 mm) |
| Ağırlık | 1.24 kg'dan başlıyor | 1.29 kg'dan başlıyor |
| Fiyat** | ₺25.999'dan başlayan fiyatlar | ₺20.999'dan başlayan fiyatlar |

1* Birleşik bellekler yükseltilemezler
2* 16 Haziran 2022 tarihli fiyatlardır, güncel fiyatlar için [Apple Store MacBook Air](https://www.apple.com/tr/shop/buy-mac/macbook-air/m2-çip) sayfasına göz atın.

## Apple M2 çipi, MacBook Air serisinin performasını arttırıyor
Yeni nesil MacBook Air'deki en büyük değişikliklerden bir tanesi, cihazın kalbi olan Apple M2 yonga setidir. Yeni nesil Apple Silicon işlemcisi, bir önceki MacBook Air'de bulunan M1 ile kıyaslandığında ciddi bir performans artışı vaat ediyor. Yenilenmiş MacBook Air henüz piyasada olmadığı için doğrudan test yapılması mümkün değil, bu nedenle Apple'ın aktardığı verileri temel alacağım.

M2'de bulunan 20 milyar transistör, serinin bir önceki işlemcisi olan M1'e kıyasla %25 daha fazladır. İşlemci (CPU) tarafında aynı sayıda çekirdek bulunmasına rağmen Apple Silicon M1'e kıyasla %18'lik bir performans artışı sağlanıyor. GPU tarafında ise M2'deki geliştirmeler çok daha yüksek. M1'de 8 çekirdek bulunurken M2'de 10 çekirdek bulunuyor, bu da %35'e varan bir performans artışı demek. Tabi bu çekirdek artışı, M2 işlemcili MacBook Air'in güç tüketimini etkileyecektir, ancak bu durumda bile %25 performans artışını göz ardı edemeyiz.

IMG

Apple M2'nin temel yapılandırılmış halinde bile 8 GPU çekirdeği olduğundan dolayı bir önceki çipe göre performans artışı hali hazırda kaçınılmaz oluyor. Şu anda yeni bir MacBook Air alma arifesindeyseniz Apple'ın sadece 7 çekirdekli M1 modellerini sattığını unutmayın. Eğer daha fazla grafik gücüne ihtiyacınız varsa doğrudan M2 işlemcili MacBook Air modeline yönelemeniz gerekebilir.

Apple Silicon M2 aynı zamanda bellek konusunda da çeşitli iyileştirmeler içeriyor. Yeni çip ile beraber bellek bant genişliği 100GB/s'ye kadar yükseldi, bu M1'e kıyasla %50 daha yüksek bellek bant genişliği demektir. M1'de bellek seçenekleri yalnızca 16GB ile sınırlandırılmışken M2 ile beraber cihazınızı 24GB'a kadar yapılandırabilirsiniz. Buraya kadar olan kısmı özetleyecek olursak Apple Silicon M2, çok daha zorlu ve karmaşık işlemlerin altından daha kolay kalkacaktır.

> M2 çipli Apple MacBook Air, Final Cut Pro'da videoları düzenlerken %40 daha hızlıdır.

Kağıt üzerindeki karşılaştırmaları bir kenara bırakıp gerçek hayattan örnek verdiğimizde Final Cut Pro'daki bu iyileştirmenin yanı sıra M2 çipli MacBook Air'in Adobe Photoshop gibi yazılımlarda filtre uygularken %20 daha hızlı olacağı da aktarılmış. Eğer çok büyük projelerde çalışıyorsanız ve daha fazla işlemci gücü ile belleğe ihtiyacınız varsa bahsedilen iyileştirmeler kesinlikle göz ardı edilemez. Neural Engine'deki iyileştirme ise M1'e kıyasla yine %40'a varan bir performans iyileştirmesi içeriyor, bu da yapay zeka ile yapılan işlemlerin daha hızlı olacağı anlamına geliyor. Eğer Apple Silicon için optimize edilmiş uygulamalar kullanıyorsanız bu iyileştirmelerden tam verim alacağınızı unutmayın. Bazı uygulamalar hala Rosetta 2 ile çalışsa da çoğunluk artık Apple Silicon uyumluluğuna sahip.

## Daha uzun ve daha parlak ekran
Yeni MacBook Air ilk başta eski nesil ile aynı gözükse de aslında biraz daha büyüktür. M1 çipli MacBook Air 13.3 inçlik bir ekrana sahipken M2 işlemcili MacBook Air 13.6 inç ekrana sahiptir. Bunun nedeni ekranın artık biraz daha uzun olması ve ekran kasa oranının daha yüksek olmasından kaynaklı. Çözünürlükteki 2560 x 1600'den 2560 x 1664'e yaşanan değişikliğin sebebi de tam olarak bundan kaynaklı. Ekstra yüksek olan bu ekran için ek 64 piksel satır bulunmakta ancak çözünürlük hemen hemen aynı.

IMG

Önemli olan bir diğer iyileştirme ise ekran parlaklığının arttırılması, M1 çipli Apple MacBook Air'e kıyasla %25 daha parlak olan ekran artık 500 nit'e ulaşmış durumda. Bu size güneş ışığı altında ekranı daha kolay görmenize imkan sağlayacaktır. Önceden var olan ve sevilen True Tone ile P3 geniş renk paleti yeni nesilde de mevcut.

Kişisel olarak ben eleştirmesem de kimileri çentikli tasarımları sevmiyorlar. Eğer çentik sevmiyorsanız belki bu detay sizi rahatsız edebilir . Yeni MacBook Air tıpkı geçtiğimiz dönemde satışa çıkan M1 Max ve M1 Pro'lu cihazlardaki gibi çentikli bir ekran tasarımına sahiptir. Çok nadiren de olsa çentiğin altına içerik gelebiliyor.

IMG

Diğer taraftan çentikle beraber yenilenen kameraya bayılacağınızı şimdiden söyleyebilirim. M1 çipli MacBook Air, 720p çözünürlüklü bir kameraya sahipken M2 çipli model 1080p çözünürlüklü FaceTime HD kameraya sahip. M1 Max ve M1 Pro işlemcili cihazlardaki kamera iyileştirmesi gerçekten harika sonuçlar vermişti. Şimdi bu geliştirmelerin Air'e de gelmesi pek çok kullanıcıyı sevindirecektir. Eğer uzaktan çalışıyorsanız veya uzaktan eğitim alıyorsanız kameranın iyi olması karşı tarafla olan iletişiminizi de daha iyi seviyeye getirecektir.

> M2'li MacBook Air, eski çift hoparlörlü modellere kıyasla dört hoparlöre sahiptir.

Ses konusundaki iyileştirmeler de MacBook serisindeki önemli yeniliklerden bir tanesidir. M2 çipli MacBook Air ile beraber dört hoparlörlü yapıya geçen cihaz ses konusunda artık daha iddialı. Apple'ın serisi genellike pek çok dizüstü bilgisayardaki hoparlörlerle kıyaslandığında çok daha iyi bir seviyedeydi. Gelen yorumlar iyi olan hoparlörlerin çok daha iyi bir seviyeye ulaştığını belirtiyor.

## Daha ince ve daha hafif


