---
layout: post
title:  "Mac cihazınızın ekranını nasıl temizlemelisiniz"
tags: [ kaynak ]
image: assets/images/mac-screen.jpg
description: Mac’inizin ekranı çok mu kirleniyor? İşte cama herhangi bir şekilde zarar vermeden nasıl temizleyebileceğinize dair bir rehber.
---
Pages’te, Word’de veya VSCode’da temiz bir sayfa açtığınızda ekranınızdaki var olan ancak o zamana kadar fark edemediğiniz kirler dikkatinizi dağıtabilir ve canınızı sıkabilir. Sistem ayarlarından Karanlık moda geçmek kirliliği bir süre görmezden gelmenize yardımcı olabilir ancak bir süre sonra Mac’inizin ekranını temizlemekten kaçınamayacak duruma geleceksiniz.

MacBook ve iMac’lerin ekranları diğer bilgisayarlara göre farklı materyaller kullanılarak yapılmışlardır. Bu nedenle onları temiz tutmak için geleneksel bilgisayarınızda eskiden kullandığınız çözümleri takip etmeniz pek işe yaramayacaktır. Bu nedenle rehberde yer alan temizlik adımlarını takip ederek Mac’inizin ekranını temizleyebilirsiniz.

## Mac’inizin ekranını temizlemeye başlamadan önce
Mac’inizin ekranını temizlemeye başlamadan önce ekranınızın türünü bilmeniz gerekmektedir. Kokmayın, bu rehber size hangi tür ekrana sahip olduğunuzu tespit etmenizde de yardımcı olacak. Böylece doğru methodu cihazınıza uygulayabilirsiniz.

iMac ve MacBook ekranları klasik bilgisayarların ekranlarındaki gibi doğrudan LCD ekranların yüzeyinde bulunan plastik kaplamaya sahip değildirler. Bunun yerine Mac cihazlarda cam materyal kullanılmıştır.

Bu nedenle Mac cihazlarınızın ekranını temizlemek için LCD monitörler için piyasada bulunan temizleme mendillerini kullanmanızın Mac’inizde işe yaramayacağı anlamına gelir. İşe yaramanın ötesinde içerisinde bulunan kimyasallar Mac’inizde kullanılan cam yüzeye kalıcı zarar verebilirler, bugüne kadar bu LCD temizleme mendillerini kullandıysanız buna hemen son vermeniz gerektiğini unutmayın.

Mac cihazınızın ekranını temizlemeye başlarken ihtiyacınız olan iki temel ürün var; bunlardan ilki temiz bir mikrofiber bez ve su. Eski Mac cihazlarınızı satın alırken parlamayı engelleyen nano dokulu cam özelleştirmesini de satın aldıysanız yalnızca kutunun içinde gelen parlatma bezini kullanmanız gerektiğini unutmayın. Eğer bu beze sahip değilseniz [Apple Parlatma Bezi](https://www.apple.com/tr/shop/product/MM6F3ZM/A/parlatma-bezi)ni satın alabilirsiniz.

Mikrofiber veya parlatma bezinizin temiz olduğundan emin olmak için Mac’inizi temizlemeye başlamadan önce bezinizi eser miktarda bulaşık deterjanı kullanarak yıkayın ve iyice durulayın. Mac’inizin ekranında bezi kullanmaya başlamadan önce tamamen kuru olduğundan emin olun.

Bezleri temizlerken kimyasal ürünlere de başvurabilirsiniz ancak kullanacağınız kimyasal ürünlerin içeriğine dikkat etmeniz oldukça önemli. Apple’ın aktardığı bilgilere göre içeriğinde aseton, amonyak, aşındırıcı veya hidrojen peroksit içermeyen bir temizleyici kullanmanız gerekiyor. Bu bileşenleri içeren bir temizleyici ile bezinizi yıkadığınızda ekranınızı temizlerken zarar oluşabilir.

Tamamen kurumuş olan bezinizle ekranı temizlerken su yerine daha güçlü bir ürün kullanmayı tercih ediyorsanız %70 izopropil alkol kullanabilirsiniz, ancak bu alkolü ekrana değil kullanacağınız mikrofiber veya parlatma bezine uygulamalısınız. Mac cihazınızın ekranına kesinlikle sıvı püskürtmeyin veya damlatmayın!

Temizliğe başlamadan önce Mac’inizi tamamen kapattığınızdan emin olun ve güç bağlantısı olmadığından emin olun. Ekran temizliğini bitirdikten sonra yüzeyde toz oluşumunu engellemek için cihazda genel bir temizlik yapmanızı öneriyoruz, bu sayede ekranda oluşabilecek toz birikintileri daha geç meydana gelecektir.

## Adım adım Mac’inizin ekranını temizleyelim
Ekrana fazla baskı uygulamamak için bir elinizle ekranın arkasına destek uygulayın, diğer elinizle bezi kullanarak temizlik işlemine başlayın. Mac cihazınızın ekranını bezin nemli kısmıyla yukarıdan aşağıya sıralar halinde veya yan yana sütunlar halinde ellerinizle ekrana dokunmadan silin.

Kalıcı lekeleri temizlemek için aynı bölge üzerinden birkaç defa geçmeniz gerekebilir, bunun için biraz sabır gerekiyor ancak sonuç sizi memnun edecek. Hala leke ile baş etmekte sorun yaşıyorsanız biraz daha baskı uygulayarak temizlemeye devam edebilirsiniz, leke mutlaka çıkacaktır.

Ekranınız lekelerden arındığında mikrofiber bezin kuru kısmıyla veya ikinci bir kuru mikrofiber bez ile ekranı silin. Bu sefer kurulama işleminin ardından kalabilecek izleri temizlemek için oval hareketlerle ekranınızı kuru mikrofiber bezle silmeye devam edin.

Nano dokulu cam siliyorsanız ekranınızı yalnızca kuru bir mikrofiber bezle veya Apple’ın Parlatma Bezi ile silmeniz gerekir. Eğer gerçekten başa çıkmakta zorlandığınız bir leke varsa %70 izopropil alkol ile bezinizi nemlendirip bölgeyi temizlemeye devam edebilirsiniz.

## Mac ekranınızı uzun süre temiz tutun (olabildiğinde uzun)
Üzücü haber; Mac ekranınız uzun süre temiz kalmayacak. İyi haber ise daha uzun süre temiz tutabilmeniz için bazı yöntemler var.

Önerebileceğim en önemli şey, cihazınızın ekranını seviyorsanız yakınlarında gıda tüketmeyin. Yemek yerken istemeden de olsa tükürük veya yemek parçaları ekrana gelebilir. Bu klavye ve farenizi de temiz tutmak için kendinize yapabileceğiniz en iyi yöntem. Bir diğeri ise cihazınızın etrafında asitli içecekler içmeyin, siz her ne kadar cihazınızdan uzakta bardağınızı koysanız da asitli içeceklerdeki asitler bardaktan fütursuzca dışarı sıçradığında ekranınızı da hedef alıyorlar. Bu da size kısa süreler içerisinde ekranınızı tekrar temizlemeye zorluyor.

Bunun dışında özellikle görüntülü görüşmeler esnasında kendinizi cihazdan uzağa konumlandırın. Konuşurken istem dışı oluşan tükürükler ve öksürükten ekranınızı koruduğunuzda yine temizlik ihtiyacınız olmayacaktır.

Lafı daha fazla dolandırmaya gerek yok, aslında ekranınızı temiz tutmak istiyorsanız onu kendinizden koruyun. Eğer bir Mac sahibiyseniz cihazınızla aranıza mesafe koyun. Uzun mesafeli ilişkiler zordur ancak yine de ilgi isterler. Mac’inizin ekranını da böyle düşünürseniz her şey daha kolay olacaktır.

Kullanmadığınız zamanlarda MacBook’unuzun kapağını kapatın veya iMac cihazınız için bir örtü alın. Bu da tozlanmayı minimuma indireceğinden dolayı temizlik ihtiyacını bir süre daha ötemelenize olanak tanıyacaktır.

Tüm bu bilgilerin ışığında Mac cihazınızın ekranını temiz tutabileceğinizi düşünüyorum. Umarım bu rehber yardımcı olmuştur.