---
layout: post
title:  "Bu kadar maskeye ne olacak?"
categories: [ Sağlık-Spor ]
tags: [ maske, geri dönüşüm, featured ]
image: assets/images/mask.jpg
---
COVID-19 pandemisi nedeniyle insan ırkının solunum yollarını korumak amacıyla günlük hijyenik maske kullanım ihtiyacı bir anda neredeyse zorunlu hale geldi. Neredeyse 8 milyar olan insan nüfusu bir ayda 30 milyar adet hijyenik maske atığı oluşturuyor. Maskelerde kullanılan üretim malzemeleri nedeniyle doğada kendi başlarına yok olmaları 500 yılı bulabiliyor. Eğer bu pandamı orta çağda yaşanmış olsaydı bugün hala orta çağdan kalma maskelere rastlıyor olabilirdik demek oluyor.

## Hijyenik maskeleri geri dönüştürmek mümkün mü?
Maskeler ilk bakıldığında sıradan kumaş veya pamuk parçalarından üretilmiş gibi duruyor olabilirler, ancak üretim materyalleri tahmin ettiğinizden oldukça farklıdır. Günümüzde kullandığımız koruyucu maskeler genelde üç katmandan oluşur; iç ve dış yüzeyler pet şişe kapaklarında da kullanılan dokuma olmayan polipropilen maddeden üretilir. İyi haber şu ki polwpropilen madde geri dönüşüm için uygun bir malzemedir. Bu nedenle tekrar yararlı nesneler üretilmek amacıyla maskeler üretime kazandırılabilir. Bu da maske atığı ile karşılacağımız potansiyel atık sorunu ile erkenden yüzleşmemizi sağlar.

Ama geri dönüşümde dikkat etmek gereken bir şey daha var. Maskelerdeki kulak askıları plastik malzeme içermiyor. Maskenin bu alanları naylon ve spandex adı verilen maddelerin karışımı ile elde ediliyor. Eğer geri dönüşümden elde edilecek yeniden kazandırılmış ürünün formunun iyi olmasını istiyorsak geri dönüşüm süreci başlamadan önce bu askıları ayıklamamız gerekiyor. Aynı zamanda burnumuzun şeklini alabilmesi için içerisinde yer alan metal parça da bu ayıklamaya dahil edilmeli.

## Ayırdığın kadar kaliteli geri kazanım elde edersin
[One Army](https://www.youtube.com/watch?v=Y5pkleCwb_Y) kendi videolarında her iki üretim sürecini de ele alıyor. Bir üretim bandında maskelerdeki askı ve metal parçaları ayıklarken diğerinde ayıklamadan üretim gerçekleştiriyor. Ürünler küçük parçalar haline getiriliyor ve bütüncül bir yapı alması için yüksek basınçla sıkıştırılıyorlar.

Örneğin bir lamba kutusu yaptığınız zaman materyalin içerisinde yer alan ve ayıklanması gereken materyalleri görmeniz mümkün (metal gibi). Aynı zamanda ayırma işlemi gerçekleşmediğinde elde edilecek sonucun, maddenin dayanıklılığını da etkilediği gözlemleniyor.

One Army, maskeleri geri dönüştürerek kanca veya sörf aksesuarı gibi nesneler üretmeyi başarmış. Bu da kullanılmış maskelerin neredelerde kullanılabileceğine basit üç örnekten yalnızca ikisi.

## Eylemek geçmek
Üzerinde yaşadığımız gezegenimiz her geçen gün alarm vermeye devam ediyor. Pandemi nedeniyle artan polipropilen atıkların doğada yok olmasının uzun sürdüğünü zaten plastik meşrubat veya su şişelerinden biliyoruz. Gezegeni korumak için yapmanız gerekenlerin oldukça basit olduğunu unutmayın. Maskenizi lütfen yere atmayın, kullanılmış maskelerin yere atılması hem doğaya hem de insan sağlığına potansiyel zararlar oluşturmaktadır.

Maskelerinizi mümkün olduğu kadar plastik geri dönüşüm kutularına atmaya özen gösterin. Bu maskelerin ilk bakışta kumaş veya pamuk materyallerden üretildiğini düşünmeniz gayet normal, ama öyle olmadıklarını artık biliyorsunuz. Çevrenizde geri dönüşüm için bir kutu bulunmuyorsa kullanılmış maskelerinizi sağlık standartlarına dikkat edecek şekilde depolayın ve alışveriş merkezlerinde veya belediyelerde bulunan geri dönüşüm kutularına topluca atın. Bu tür alanlara ulaşım sorunu yaşıyorsanız en azından çöpe atabilirsiniz.

Tek kullanımlık maske yerine yıkanabilir maske kullanmayı tercih edebilirsiniz. Bu ürünlerin COVID-19’a karşı korumalı olduğunu doğrulayamam, bunun için üreticiler ile iletişime geçebilir veya doktorunuza danışabilirsiniz. Ancak [WWF Market](https://wwfmarket.com/collections/maske), [Amnesty Store](https://amnestystore.com/collections/maske) gibi uygun fiyatlı yerlerden yıkanabilir maske satın alabilir veya [XD-Design](https://urun.n11.com/yikanabilir-maske/xd-design-koruyucu-maske-seti-siyah-P458646146)’ın Nano Fiber filtreli maskelerinden satın alabilirsiniz.
