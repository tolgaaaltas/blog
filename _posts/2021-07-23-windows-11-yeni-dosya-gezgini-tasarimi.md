---
layout: post
title:  "Windows 11 ile dosya gezgini modern mika görünümüne kavuşuyor"
categories: [ Teknoloji ]
tags: [ microsoft, windows 11 ]
image: assets/images/windows-11-file.jpg
---
Dosya Gezgini, Windows 7’den itibaren neredeyse bütün bir güncelleme almadı. Genellikle işletim sisteminin o dönemki tasarım tarzına göre simge ve bağlam menülerinde değişikliğe gidilse de işletim sisteminin genel itibariyle yeni ve bütünsel arayüzüne uyum sağlamıyordu. Ancak bu durum Windows 11 ile birlikte değişiyor.

## Yeni Dosya Gezgini deneyimi
Uzun yıllardır büyük bir güncelleme içermeyen Dosya Gezgini, Windows 11 ile başta işletim sisteminin yeni mika öğesine kavuşuyor. Bunun haricinde önceki Windows güncellemelerinde olduğu gibi yeni simgeler de yenilenen öğelerin arasında yer alıyor. Ancak en büyük yenilik uzun yıllardır görmediğimiz bir yerde, bağlam menüsünde. Bağlam menüsü ifadesi pek çok okur için yabancı bir ifade olabilir; kimileri için burası özellikler menüsü, kimisi için ise sağ tık menüsü. Uzun yıllardır Windows’un farklı güncellemeri nedeniyle her yerde farklı bir bağlam menüsü tasarımı vardı. Özellikle Windows 10’da bu durum içinden çıkılmaz bir hal almaya başlamıştı.

Windows 11 ile beraber Microsoft, işletim sisteminin farklı bölümlerinde yer alan bağlam menülerini tek bir formata kavuşturarak Windows’un tasarımındaki düzensizliği bir anlamda sonlandırıyor. Yeni bağlam menüsü aynı zamanda, bağlam menüsünde yer alan karmaşayı da azaltmaya yönelik iyileştirmeler de içeriyor. Bağlam menüsünde sık kullanılan seçenekler çok daha hızlı erişebilmeniz için ilk etapta önünüze çıkıyor, eğer daha detaylı işlem yapmak istiyorsanız seçenekleri genişletmeniz de mümkün.

Bir diğer önemli güncelleme ise zaten Windows 11’in kullanıcılara sunduğu en büyük değişikliğin ta kendisi; yuvarlak kenarlar. Yuvarlak kenarlar işletim sisteminin her yerinde kendisini belli ediyor. Dosya gezgini, bağlam menüleri, uygulama penceleri, düğmeler (butonlar) ve aklınıza gelen diğer öğeler… Windows 8’den itibaren (Windows Phone 7’yi de baz alabiliriz) gördüğümüz canlı kutuların gitmesi ile beraber Microsoft, köşelere sahip tasarımı da rafa kaldırdı. Bu aynı zamanda kullanıcılara yepyeni bir deyim sunduğunu ifade etmesinin farklı bir yolu. Yuvarlak kenarlar çok daha dinamik bir görünüm sunuyor, aynı zamanda işletim sisteminin estetik algısını da bir yandan yükseltiyor.

Ancak bazı kullanıcılar için yeni Dosya Gezgini deneyimine erişimde sorun yaşabilir. Bu durum Windows 10’dan Windows 11’e yükseltme yapan bazı kullanıcıların başına geldiği için bahsetmekte fayda var, belki sizin de yükseltme sonrasında bu durum başınıza gelebilir.

## Yeni Dosya Gezgini nasıl aktif edilir?
Windows 10’dan Windows 11’e yükseltme yaptıktan sonra mika temelli yeni Dosya Gezgini tasarımı sizde aktif olmaysa yapmanız gereken bir küçük ayar var. Bu küçük ayarın ardından yeni Dosya Gezgini tasarımını deneyimlemeye başlayabilirsiniz. Bu hatanın kararlı sürümde olup olmayacağını bilmiyorum ama Windows Insider kullanıcıları için bir süredir yaşanıyor.

### Yeni Dosya Gezgini tasarımını aktif edin
1. İlk olarak Windows 11 yüklediğiniz cihazda Dosya Gezginini açın.
2. Üst menüden Dosya Gezgini seçeneklerine tıklayın.
3. Açılan pencereden Görünüm sekmesini görüntüleyin.
4. Görüntülenen seçenekler arasından “Klasör seçeneklerini ayrı bir işlemde başlat” seçeceğinin etkisizleştirmek için işaretini kaldırın.
5. Uygula deyip işlemi sonlandırın.
6. Değişiklikler geçerli olmadıysa cihazınızı yeniden başlatmayı deneyebilirsiniz.

Kararlı sürümde bu durum düzelebileceği için ilerleyen dönemlerde seçeneği tekrar etkinleştirmek isteyebilirsiniz. Bu seçenek temelde Dosya Gezginini, Görev Görünümünde ayrı bir işlem olarak görmenizi sağlıyor, bu da explorer.exe ile sorun yaşadığınızda sadece pencerenin kendisini kapatmanızın bir yolu. Bu seçeneği etkisizleştirdiğiniz için Dosya Gezgininde sorun yaşadığınızda görevi sonlandırmak istediğinizde durum çubuğu da gidecektir. Bunun için Görev Yöneticisinden yeni işlem olarak explorer.exe’yi yeniden başlatmayı unutmayınız.
