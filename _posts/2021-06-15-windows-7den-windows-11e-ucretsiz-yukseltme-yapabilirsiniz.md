---
layout: post
title:  "Microsoft (hala) bilgisayarınızı Windows 7’den Windows 11’e güncellemenizi istiyor"
categories: [ Teknoloji ]
tags: [ windows 11 ]
image: assets/images/upgrade-11.jpg
---
Bildiğiniz üzere Microsoft, Windows 10 duyurulduğunda çok agresif bir politika sergileyerek mevcut Windows 7, Windows 8 ve 8.1 kullanıcılarının Windows 10’a geçişini kolaylaştıran ücretsiz yükseltme teklifi sunmuştu. Şimdi ise bu ısrarını Windows 11 ile sürdürmeye devam etmeyi planlıyor.

Windows 11 sızıntıları, etkinliğe kısa bir süre kala ortaya çıkınca pek çok kullanıcı sızan yapının derinlerinde araştırma yapmaya başladı. Ben de sızıntıların büyük bir kısmını derleyip kendimde [değerlendirdim](/windows-11-neler-yeni/). Yeni yapı, tamamen birleşik bir Windows kullanıcı deneyimi sunmaya odaklanmış pek çok yenilik ve iyileştirme içeriyor.

Windows 11 bu sonbaharda yayınlandığında muhtemelen Microsoft, Windows 10’da uyguladığı stratejinin bir benzerini Windows 11’de de uygulayacak. Bu da Windows 7, Windows 8, 8.1 ve Windows 10’dan Windows 11’e kullanıcıların ücretsiz yükseltme yapabileceği anlamına geliyor. Windows 11, benzer bir şekilde eski işletim sistemleri için bir yükseltme aracı aracılığı ile kolayca cihazlara kurulabilir. Henüz ortada bir delil yok ancak Windows 10’dan Windows 11’e yükseltme yapmak için Windows Update’in de kullanılması söz konusu olabilir.

Yeni yapıda yer alan PKeyConfig yapılarına baktığımızda aşağıdaki işletim sistemlerinden Windows 11’e yükseltme yapılabileceği görünüyor:
- Windows 7 Starter
- Windows 7 Professional
- Windows 8 Single Language
- Windows 8 Core (Enterprise vs.)
- Windows 8 Professional
- Windows 8.1 Core (Enterprise vs.)
- Windows 10

Eğer detaylarda boğulmak istiyorsanız evet, eski Windows sürümlerinden Windows 10’a hala geçebiliyorsunuz. Microsoft, resmi olarak bu kampanyayı sonlandırsa da arka kapıyı kapatmıyor. Bu da kullanıcıların modern işletim sistemlerine geçmelerini kolaylaştırıyor. Bugün hala Windows Update yerine Windows Medya Oluşturma Aracı (Media Creation Tool) kullandığınız taktirde eski bir Windows sürümünden Windows 10’a geçiş yapmanız oldukça basit ve ücretsizdir.
