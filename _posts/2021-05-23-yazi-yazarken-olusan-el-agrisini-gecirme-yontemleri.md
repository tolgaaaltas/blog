---
layout: post
title:  "Yazı yazarken oluşan el ağrısını geçirme yöntemleri"
categories: [ Sağlık-Spor ]
image: assets/images/yazi.jpg
---
Ne kadar iyi bir kaleminiz olursa olsun bir süre sonra yazı yazmak elde ağrılara veya kramplara yol açabilir. Birkaç basit egzersiz ile bu ağrıları hafifletmek sizin elinizde. Ancak yine de el ağrısı şikayetiniz varsa birkaç basit yöntemle elinizi rahatlatmak için önerilerde bulunabilirim.

**Şununla da ilgilenebilirsiniz: [Mekanik kurşun kalem önerileri](/mekanik-kursun-kalem-onerileri/)**

## Egzersizler
Aşağıdaki egzersizleri yazı yazmaya bağlı olarak oluşan eklem ağrılarınızı gerçimek üzere uygulayabilirsiniz.

### Dinlendirmek
Yapabileceğiniz en basit uygulamalardan 
1. Oturduğunuz yerden ağrıyan elinizin avuç içini açın.
2. Ağrımayan eliniz ile, ağrıyan elinizi bilekten nabız kontrol eder gibi kavrayın ve hafif baskı uygulayın.
3. Ağrıyan elinizdeki parmaklarınızı içe doğru orta sertlikle kapatın ve açın.

Bu işlemi eliniz rahatlayana kadar sürdürebilirsiniz.

### Duvar egzersizi
Eğer çalışma ortamınızda kimse yoksa yapabileceğiniz etkili adımlardan birisi duvar egzersizidir.
1. Ağrıyan elinizi, parmak uçlarınız tavana bakacak ve kolunuz gergin şekilde duvara sabitleyin.
2. Duvara yasladığınız avuç içinizi duvar yüzeyinden ayırmadan avuç içinizin tersi yönüne 180 derece döndürün.

Bir süre böyle beklemek kaslarınızı rahatlatacaktır.

### Bilekten rahatlatma
Duvar egzersizine kıyasla çok daha basit olan bu yöntem ile oturduğunuz yerden ellerinizi rahatlatabilirsiniz.
1. Ellerinizi dirsekten güç alarak avuçlarınızın içi masaya bakacak şekilde kaldırın.
2. Parmaklarınızı kapatın, parmaklarınızı kapatırken baş parmağınız, avucunuzun içinde değil dışında kalsın.
3. Ellerinizi avuç içine doğru dışardan içeriye olacak şekilde daireler oluşturarak yavaşça hareket ettirin.

Bu sayede gerilen kaslarınızı esnetebilirsiniz.

### Germe işlemi
Germe çok basit bir egzersiz olarak gözükse de oldukça etkili olabilir.
1. Elinizi, avuç içiniz duvar yüzeyini görecek şekilde doksan derecelik açıyla yuvar yüzeyine kaldırın. Avuç içiniz duvara temas etmemeli.
2. Ağrıyan bileğinizi 180 derece aşağıya indirin. Yani avucunuzun dışı duvar yüzeyini görmelidir.
3. Ağrımayan elinizden güç alarak avucunuzun dışından ağrıyan elinizi kendinize doğru sert olmayacak şekilde gerin.

## Sonuç
Bu egzersizleri uygulayarak umarım uzun süre yazı yazmaya bağlı olarak oluşan el ağrılarınızı geçirebilirsiniz. Farklı kaynaklardan derlediğim bu egzersizleri kendim uyguladığımda elimdeki ağrıları azalttığına dair etkisini olumlu yönde gözlemledim. Yine de buradaki egzersizlerin bir sağlık uzmanı tarafından hazırlanmadığını belirtmem gerekiyor. Derlediğim kaynaklarda bu tür bir ifade bulunmadığı için egzersizleri uygularken vücudunuzda oluşabilecek geçiçi veya kalıcı hasarlardan kendinizin sorumlu olabileceğinizi unutmayınız.

**Şununla da ilgilenebilirsiniz: [Silinebilir tükenmez ve jel kalem önerileri](/silinebilir-jel-ve-tukenmez-kalem-onerileri/)**
